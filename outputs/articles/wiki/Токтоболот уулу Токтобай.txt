Токтоболот уулу Токтобай (1904-1986)  Ат жабдыктарынын чебери. Ат-Башы районундагы Босого деген жерде төрөлгөн.
Устачылыкты 11-12 жашында. баштаган. Ал ошол кездеги атактуу уста дөбөлүлүк Осмондун таалим-тарбиясын алган. Колхозду уюштурууга жан-дили менен катышыл, анын устаканасын ачып, . өзү кыйла жылдары ага кара устачылыкка узанган. Өзү менчик өнөркана да уюштуруп алган. Ал анда көмүр өчүрөт, асма көөрүк үйлөтөт, күжү күйгүзөт. Өзү кара темирден жасап алган аспап-куралдары ат жабдыктарынын шөкөттөрүн көркөмдөп жасоого шартташат. Ал ат жабдыктарынын бөлүктөрү - жүгөндүн, көмөлдүрүктүн, басмайылдын, куюшкандын тогоолорун, кошундуларын, солоңдорлорун, үзөндүлөрүн сары жезди эритип, өзүнүн жатагына куюп, салттуулукту сактап жана элдин өтүнүчүн эске алып узанган. Ал «моңолдордун сынпосун» негиз туткан. Колдо кайыш ийлеп, өрүм өргөн. Терини жыдытып, малмага салып, талкууга койгон. Аны көн булгаарыга айлантуу үчүн кайышка кара темирди сүртүп, өңүн өзгөрткөн. Ал кол булгаарыдан өтүк, маасы, кепич ултарып, ат жабдьктарынын бөлүктөрүн беттей кайып жасаган. Мурда жылкынын тарамышын кургатып тарап, кол учуна имере чыйратып кайып тиккен, ал абдан бышык болгон. Кийин чебер фабриканын атайын булгаары тигүүчү жибин пайдаланган. Ал кезегинде күмүш кармаган. Зергер катары да узанган.


Акматалиев A. Кыргыздын уз-усталары: Антология/Башкы ред. А. Карыпкулов; сүрөтчүлөрү Д. Чочунбаева, Г. В. Половникова. — Б.: КЭнин Башкы редакциясы, 1997, — 240 б.
ISBN 5-89750-080-0





"https://ky.wikipedia.org/w/index.php?title=Токтоболот_уулу_Токтобай&oldid=254183" булагынан алынды