Бетехтин Анатолий Георгиевич (24. 2(8. 3). 1897, Вологда губ., Стри-гино с, -20. 4. 1962, Москва) - советтик геолог, минералог, СССР ИАнын акад. (1953; мүчө-корр. 1946).
Ленинград тоо-кен институтун бүткөн (1924). Ошол институтта доцент (1929), профессор (1937), СССР ИАнын Геология илим (1937) жана Руда кендеринин геология, петрография, минералогия жана геохимиясы (1956) институттарында иштеген. Негизги эмгектери кен пайда болуу процесстери менен минераграфияга (руда-ларды микроскоп менен изилдөө) арналган. 
Бетехтин рудалардын структурасын жана минералдардын парагенезисин изилдөөнү физикалык -химия менен кристаллохимия закондорунун негизинде жүргүзүү багытын өнүктүргөн. Марганец рудала-рынын пайда болуу теориясын иштеп чыккан. Гидротермалык эритиндилер, алардын жаралышы жана руда пайда кылуу процесстерин кеңири изилдеген. 1928-ж. Кыргызстандагы айрым полиметалл кендеринде (Кан, Талды-Булак) изилдөө жүргүзүп, өзүнүн баалуу пикирин айткан. Анын ысымы менен минералдын (бетехтинит) аты аталган. Бетехтин -СССР Мамлекеттик сыйл. (1947), Лениндик сыйл. (1958) лауреаты. Ленин ордени, 2 Эмгек Кызыл Туу ордени жана медалдар менен сыйланган.


Кыргыз Совет Энциклопедиясы. Башкы редактор А. Табалдиев. -Фрунзе: Кыргыз Совет Энциклопедиясынын башкы редакциясы, 1976. Том 1. А - Бюулук -608 б.





"https://ky.wikipedia.org/w/index.php?title=Бетехтин_Анатолий_Георгиевич&oldid=254993" булагынан алынды