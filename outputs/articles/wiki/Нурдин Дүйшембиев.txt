Дүйшембиев Нурдин (10.8.1946-ж. туулган, Нарын облусу, Кочкор району, Кум-Дөбө айылы) – айыл чарба илимдеринин доктору (2007), профессор (2008). КАЧИни бүтүргөн (1974). 1974-жылдан КАЧИнин окуу-тажрыйба чарбасында агроном, тажрыйба талаасынын башчысы, окутуучу, доцент, декандын орун басары, кафедра башчысы, агрономия факультетинин деканы, агрохимия кафедрасында профессор. КРдин элге билим берүүсүнүн отличниги. Эмгектери жер семирткичтерди ырааттуу пайдаланууга, топурактын асылдуулугун арттырууга жана айыл чарба өсүмдүктөрүнүн түшүмүн жогорулатууга арналган. Анын 90го жакын илимий эмгектери, анын ичинде 3 монографиясы, 1 окуу куралы жарык көргөн.


“Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967—14— 046—1





"https://ky.wikipedia.org/w/index.php?title=Нурдин_Дүйшембиев&oldid=371831" булагынан алынды