Дониш Ахмад Махдум бин Носир (ылакап аты - Калла (баш)) (1827- 1897) - тажик жазуучусу жана философу. 
19-кылымдагы тажик агартуучулар кружогунун башчысы. 
Кедей имамдын үй-бүлөсүнөн. 
Медреседе окутан. 
Бухара эмирлигинин эң билимдүү адамы. 
Петербургга Бухара эмири жиберген (1857-ж. нояб., 1869-ж. окт., 1874-ж. янв.) элчилердин арасында болгон. 
Орус тили менен маданиятын үйрөнүүгө чакырган. Эмирликтин коомдук турмушун кайра куруунун долбоорун иштеп чыккан. 
Доништин «Кутман Бухарины сураган мангыт эмирлеринин кыскача тарыхы» (1860- 65) жана «Сейрек окуялар» (1875-82) деген чыгармалары 19-кылымдагы Бухара тарыхы боюнча маанилүү булактардан. 
Анын чыгармалары Орто Азия элдеринин жаңы адабиятынын өнугүшүнө, асыресе М. Хайрати менен С. Айнинин чыгармалыгына орчундуу таасир тийгизген.


Кыргыз Совет Энциклопедиясы. Башкы редактор Б. О. Орузбаев. -Фрунзе: Кыргыз Совет Энциклопедиясынын башкы редакциясы, 1977. Том 2. В - Иридий. -672 б.




"https://ky.wikipedia.org/w/index.php?title=Дониш_Ахмад_Махдум_бин_Носир&oldid=247348" булагынан алынды