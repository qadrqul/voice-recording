Тоң-мурун ашуусу - Алай районунун түштүк-чыгышындагы Баш-Алайдын чыгыш четинде.
Бийикт. 3536 м. Алай жана Чоң Алай кырка тоолорун туташтырган белбаскак жер. Аму-Дарыя менен Тарим д-нын алаптарына кирген эки Кызыл-Суунун суу бөлгүчү. Рельефи тайпак, жазы дөңсөөгө - платого окшойт. Метаморфизмделген сланец, аки таш, гипс тектеринен тургандыктан, аймагынан карстык чуңкурчалар кезигет. Бетегелүү талаа ландшафты мүнөздүү. Тоң-Мурун эзелтен эл катташкан, кербен жол болгон. Андан байыркы Улуу Жибек жолунун бир тармагы өткөн. Ашуудан автомобиль жолу өтөт. Аты түбөлүк тоң кыртышынын жатышына байланыштырылат.


Мамлекеттик тил жана энциклопедия борбору. Кыргызстандын географиясы. Archived 2014-07-14 at the Wayback Machine ISBN 9967-14-006-2
«Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4




"https://ky.wikipedia.org/w/index.php?title=Тоң-мурун_ашуусу&oldid=378055" булагынан алынды