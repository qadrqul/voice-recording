Шакира Изабель Мебарак Риполл (исп. Shakira Isabel Mebarak Ripoll; төр. 2-февраль 1977, Барранкиль)[2], Шакира же Shakira деген ысым менен белгилүү, — колумбиялык ырчы, ырлардын автору, бийчи, музыкалык продюсер, хореограф жана модель.



Шакира 1977-жылы Колумбиянын Барранкиль шаарында төрөл­гөн. Атасы Уильям Меберактын улуту араб, кесиби жазуучу. Ал эми апасы Нидия Риполлинин жердиги колумбиялык. Шакира апасынын жалгыз кызы, ал эми атасынын биринчи никесинен 7 баласы бар[3]. Шакиранын таланты бала кезинен эле байкала баштаган. Бир жарым жашында алфавитти толук билип, үч жашында китеп окуганды үйрөнгөн. Ал эми төрт жашында мектепке барганга толук даяр болгону менен жашынын жетпегенине байланыштуу кабыл алынган эмес. Жашы 5ке толгондо ата-энеси атайын адистерди чакыртып экзамен алууну өтү­нүш­көн. Жүргүзүлгөн экзамендин на­тыйжасында Шакира “вундеркинд” деп табылган. Кичине кезинен сүрөт тартууга, ыр жазууга болгон кызыгуусун байкаган апасы Шакиранын сүрөтчү же атасынын жолун жолдоп жазуучу болот деп ойлогон. Бирок, 1-классынан Шакиранын бийге жөндөмдүүлүгү өзгөчө байкала баштайт.


Бир күнү кечинде атасы кызын ээрчитип чыгыш ресторандардын бирине алып барат. Ал жерден кичинекей Шакира чыгыш бийин бийлеген кызды көрөт. Табигый туюму менен ал чыгыш бийин мындан да жакшы аткара алаарына көзү жетет. Ошондон тартып көп машыгууга өтөт да, акыры чыгыш бийин профессионалдуу бийлеп, көпчүлүктү таңкалдыра баштайт.Ал эми 8 жашка толгондо ырчылыкка кадам таштап, алгач “Сенин кызгылтым көз айнегиң” аттуу ыры сахнадагы алгачкы ыры болуп калат
13 жашында Sony Music компаниясы менен өзүнүн альбомун чыгаруу жө­нүндө келишим түзөт. Ошол эле жы­лы анын “Магия” аттуу биринчи альбому жарык көрөт. Ийгиликтүү болгон альбому жаш кызды бүткүл Колумбияга таанытат. Шакира 14 жашында өлкөсүндөгү атактуу ыр­чыга айланат. Ошол жы­лы “Eres” деген ыры менен “Винья дель Мар” аттуу фестивалга катышып, күмүш сыйлыкка татыйт.
Ал эми ырчынын экинчи чыккан “Коркунуч” аттуу альбому тескерисинче жолсуз болуп калат. Ошол себептен Шакира өз каалоосу менен бул альбомдун рекламасын токтоттуруп салган. Бул анын маанайына таасир тийгизип, туулган жерин, досторун таштап, апасы менен Боготу шаарына жол тартат. Шакира борборго келгенден кийин эң биринчи «Sony Music» офисине жана «TV GUIA» журналына барып, интервью берет. Бул интервьюдан кийин Шакирага «CENPRO» каналынан “Оазис”аттуу телесериалына башкы ролду ойноого сунуш түшөт.
Ошол убакта «TV GUIA» журналы “Колумбия Телевидениесинин сулуусу” деген конкурс өткөзүүгө даярдык көрүп жаткан болот. Шакира өзүн сынап көрмөккө талапкер кыздардын катарына кошулат. Конкурс үчүн атайын фотосессия болгон. Шакиранын конкурс үчүн тартылган сүрөттөрү башка өлкөлөргө да таратылган. Өзүнүн келбеттүү мүчөсү, сулуу жүзү менен, журнал аркылуу популярдуулугун өстүрүүгө жетишкен.


Негизги макалалар: Шакиранын дискографиясы, Шакиранын дидеографиясы, Шакиранын ырлары
Magia (1991)
Peligro (1993)
Pies Descalzos (1995)
Dónde Están los Ladrones? (1998)
Laundry Service (2001)
Fijación Oral, Vol. 1 (2005)
Oral Fixation, Vol. 2 (2005)
She Wolf (2009)
Sale el Sol (2010)
Shakira (2014)




Колумбия Республикасынын эмгек сиңирген артисти
Латын Американын мыкты ырчысы
Колумбиянын кылым артисти
“Миллениум артисти”

«Алтын жылдыз»
«Күмүш факель»


↑ SingersAvenue - Shakira’s Vocal Profile Vocal Type: Coloratura(жеткиликсиз шилтеме)

↑ Shakira Biography.  The Biography Channel. Текшерилген күнү 28 -март (жалган куран) 2013.

↑ Turner, Amy. Shakira: Every little thing she does is magic, The Times (March 1, 2009). Текшерилген күнү 28 -февраль (бирдин айы) 2009.

↑ Kit, Borys. Shakira Joins Voice Cast of Disney Animation’s 'Zootopia' (англ.).  The Hollywood Reporter (14 август 2015). Текшерилген күнү 16 -февраль (бирдин айы) 2016.






"https://ky.wikipedia.org/w/index.php?title=Шакира&oldid=379233" булагынан алынды