Каримов Казимир Абдулович (10. 3. 1937-жылы туулган, Казакстан, Чымкент шаары) – физик, физика-математика илимдеринин доктору (1988), профессор (1988), Нью-Йорк Илимдер академиясынын академиги (1994). КМУнун физика факультетин бүткөн (1960). Кыргыз ССР Илимдер академиясынын Физика жана математика институтунда кенже илимий кызматкер (1962–69), илимий кызматкер (1969–70), метеорлорду изилдөөчү топтун жетекчиси (1971–76), Кыргыз Республикасынын Улуттук илимдер академиясынын Физика институтунда атмосфералык процесстери лабораториянын башчысы (1976–98), 1998-жылдан радиофизика лабораториясынын атмосфералык процесстери тобунун жетекчиси, илимий кызматкер. Геофизика жана жогорку атмосферанын процесстерин изилдөө боюнча адис. 500дөн ашык илимий эмгеги, анын ичинде 10 монографиясы жарык көргөн. Эмгектери: Динамика воздушных течений в нижней термосфере и её связь с процессами в тропостратосфере. Ф., 1976; Экология Кыргызстана: проблемы, прогнозы, реконструкции. Б., 2000.


“Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9




"https://ky.wikipedia.org/w/index.php?title=Каримов_Казимир_Абдулович&oldid=363679" булагынан алынды