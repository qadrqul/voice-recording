Түгөйлөр аннигиляциясы, бөлүкчө - антибөлүкчө түгөйүнүн аннигиляциясы (лат. annihilation - жоголуу, жоюлуу, жокко айлануу) - элементардык бөлукчөлөрдун өз ара айланууларынын бир түрү. 
Түгөйлөр аннигиляциясынын мүмкүн экендиги Дирактын релятивисттик теңдемесинен келип чыккан. 1932-ж. космос нурларынан позитрондор, ал эми 1933-ж. электрон-позитрон (е+, е ) Т. а. катталган. Электрон-позитрон Түгөйлөр аннигиляциясында кагылышкан бөлүкчөлөрдүн суммалык спини г=0 болсо, заряддардын жуптуулугунун сакталуу законунун натыйжасында жуп сандагы (иш жүзүндө эки), ал эми г=1 болсо, так сандагы (иш жүзүндө үч) ү-кванттар чыгарылат. Түгөйлөр аннигиляциясы дайыма эле электр-магниттик өз ара аракеттешүүнүн эсебинен жүрбөйт. Төмөнкү энергияларда аннигиляция процесси бөлүкчө-антибөлүкчө түгөйүнүн жеңилирээк бөлүкчөлөргө айлануусу аркылуужүрсө, жогорку энергияларда жеңил бөлүкчөлөр бир кыйла оор бөлүкчөлөрдү пайда кылуу менен аннигиляцияланышат. Жогорку знергиялуу (>1 ГэВ) жана карама-каршы багыттагы электрон-позитрон шоолалары менен иштеген түзүлүштөрдө жүргүзүлгөн эксперименттерде е+ + +е -> р+ + (i жана е++ е" -> адрондор процесстери байкалган.


«Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4





"https://ky.wikipedia.org/w/index.php?title=Түгөйлөр_аннигиляциясы&oldid=250028" булагынан алынды