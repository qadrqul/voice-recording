Токумова Нурбүбү (10. 12. 1952-ж. туулган, Кызыл-Ой кыштагы) - агартуучу, ишкер.
Кыргыз мамлекеттик университетинин филология факультетин бүтүргөн (1978).

Эмгек жолун 1970-ж. Суусамыр орто мектебинде башталгыч класстын мугалими болуп баштаган.
Ал 1992-2002-жылдары Жайыл райондук Граждандык абал актысын каттоо боюнча Суусамыр бөлүмүнүн башчысы болуп иштеген.
2003-ж. «Эл-Мээри» коомдук бирикмесин уюштуруп, анын жетекчиси, 2004-ж. «Суусамыр мейкиндик» кредиттик союзун түзгөн.
Ошол эле жылы Бүткүл дүйнөлүк банк жарыялаган программага ылайык гранттык конкурска катышып, грант утуп, «Маалымат, укук, билим» борборун, «Сорос-Кыргызстан» жарыялаган конкурстан грантка ээ болуп, «Алдыга кадам » маалымат билим борборун ачып, эки компьютер, кино жана фото аппараттарды, принтер, сканер, видео алып элге кызмат көрсөтүүдө.
2005-ж. «Каунтерпрат - консорциум» жарыялаган конкурска катышып, шайлоодогу элдин укугун коргоо боюнча консультация, семинарларды өткөрүп, чакан китепкана ач кан.
2006-ж. «Тоо айылдарын өнүктүрүү» долбоору аркылуу «Улут келечеги» ишкер аялдар жана «Максат» жаштар топторун уюштурган.
2005-ж. эски мектептин жараксыз имаратын айыл өкмөтүнөн алып, спонсорлорду тартып, марафон уюштуруп, андан түшкөн каражаттарга имаратты ремонттоп, электр жылыткычтарды орнотуп, ишке киргизген.
Суусамыр айылдык кеңешине эки жолу депутат.
Бир нече жолу Ардак грамоталар менен сыйланган.
Кырбаш уруусунан.

Суусамыр: Энциклопедия /Башкы ред. Ү. Асанов. - Б.: Энцик. борбору, 2010. - 312 б., илл. ISBN 978-9967-14-076-9





"https://ky.wikipedia.org/w/index.php?title=Токумова_Нурбүбү&oldid=249326" булагынан алынды