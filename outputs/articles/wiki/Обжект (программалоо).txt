Обжект (англ. object). 1) Термин обжектке багыталган программалоо тилдеринде колдонулат. Обжект деп көз каранды эмес програмдын модулу катары каралып берилиштерди (берилиш-мүчө) жана аларды иштетүүчү методдорду (функция–мүчө) камтыйт. Берилиш менен методдорду бирдикте көрсөткөн модулдун касиети инкапсулдоо (жашыруу) деген ат менен белгилүү. Обжектер башка обжектердин берилиштерин жана методдорун белгилүү эреже боюнча колдоно алат. Обжектер классы деп аталган топко бир типтүү обжектер биригишет. Класстар мурастоо механизмин колдогон класстар базалык жана туунду иерархын түзүшөт. 2) Кошумчалоо жана байланыштыруунун обжектке багытталган техноложилерде (OLE техноложиси) шилтемени кыстаруу (Paste Link), кошума кыстаруу (Paste Special) же обжекти кыстаруу (Embed Object) буйруктары менен башка документке которулган документ же документ бөлүгү.


Компьютер жана интернет: Энциклопедиялык окуу куралы. У.Н. Бримкулов, А.С. Өмүралиев, В.Ф. Бабак. ISBN 9967-14-014-3, 2004-ж.




"https://ky.wikipedia.org/w/index.php?title=Обжект_(программалоо)&oldid=152866" булагынан алынды