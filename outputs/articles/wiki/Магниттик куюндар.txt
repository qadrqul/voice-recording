Магниттик куюндар – Жердин магнит талаасынын сутка ичинде кескин өзгөрүп кетүү кубулушу. Бул бир нече саатка, суткага созулат. Жер шарынын бардык бөлүгүндө бир мезгилде жүрөт. Эң чоңу (5·10–2э) жогорку кеңдиктерде байкалат. Ортонку кеңдикте ~0,1ден ~1,0 а/мге (1·10–3 – 1·10–2э) жетет. Өз ичинен эскертүүчү, башталгыч, башкы, калыбына келүүчү фазалардан турат. Эскертүүчү фазада геомагниттик талаа бир аз өзгөрүп, тез басылат. Башталгыч фазада геомагниттик талаанын жер шары боюнча түзүүчүлөрү капысынан козголот. Башкы фазада геомагниттик талаа зор чыңалууга ээ болуп, горизонталдуу түзүүчүлөрү кичирейет Калыбына келүүчүфаза геомагниттик талаанын чыңалышы, баштапкы абалына келиши менен мүнөздөлөт. Магниттик куюндардын таасиринен ионосфера өзгөрөт. Натыйжада кыска толкундуу радио байланыш үзүлөт.


“Кыргызстан” улуттук энциклопедиясы: 5-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. илл. ISBN 978 9967-14-111 -7




"https://ky.wikipedia.org/w/index.php?title=Магниттик_куюндар&oldid=206900" булагынан алынды