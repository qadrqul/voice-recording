Туристтик уюмдар - туристтик саякаттарды уюштуруучу жана туризмдин өнүгүшүнө жардам берүүчү улуттук, региондук жана Бүткүл дүйнөлүк коммерциялык же коммерциялык эмес мекемелер. 
Европа өлкөлөрүндө пайда болгон (19-к.). Туристтик уюмдарга саякат жана экскурсия бюролору, балдардын экскурсия-туристтик станциялары,   туризм жана экскурсия боюнча кеңеш ж. б. мекеме, фирмалар кирет. Дүйнөдө 13 миңден ашуун улуттук, 100дөй эл аралык Туристтик уюмдар иштейт. Бүткүл дүйнөлүк туристтик уюм 1975-ж. негизделген. 1995-ж. КРде туризм жана экскурсия боюнча респ. кеңеш иштей баштаган. Бүгүнкү күндө 210 ар кандай туристтик фирмалар иштөө үчүн лицензия алышып, миңдеген Кыргызстандыктарды чет өлкөлөргө саякатка жиберишүүдө.


«Кыргызстан». Улуттук энциклопедия: 7-том / Башкы ред. Ү. А. Асанов. К 97. Б.: «Кыргыз энциклопедиясы» башкы редакциясы, 2015. - 832 б., илл. ISBN 978-9967-14-125-4





"https://ky.wikipedia.org/w/index.php?title=Туристтик_уюмдар&oldid=250077" булагынан алынды