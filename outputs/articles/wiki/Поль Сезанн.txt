Сезанн, Поль (1839, Эксан-Прованс – 1906, ошол эле жер) – француз живописчиси, постимпрессионизмдин көрүнүктүү өкүлү. Экстеги сүрөт мектебинде (1858–62) жана Париждеги Сюис академиясында (1861–65) окуган. Алгачкы чыгармаларында П. Веронезе, Я. Тинторетто, Э. Делакруа, О. Домьенин таасири байкалат. 1880-жылдардын аягында импрессионизм принциптери менен келишпөөчүлүгү башталат. С-ды атм-радагы түс катнаштарынын закон ченеми, жаратылыштагы нерселердин туруктуулугу кызыктырат. Көрүнүктүү чыгармалары: Л. Гийомдун портрети (1879-82, Улуттук галерея, Вашингтон), “Пьеро жана Арлекин” (1888, Москва, А. С. Пушкин атындагы сүрөт өнөр музейи), “Сент-Виктуар тоосу” (1900, Эрмитаж, Ленинград) жана башкалар.


Кыргыз сүрөт искусствосу: Энциклопедиялык окуу куралы/Мамлекеттик тил жана энциклопедия борбору. -Б.:, 2004




"https://ky.wikipedia.org/w/index.php?title=Поль_Сезанн&oldid=325451" булагынан алынды