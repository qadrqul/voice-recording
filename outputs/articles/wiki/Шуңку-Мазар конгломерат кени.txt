Шуңку-Мазар конгломерат кени  - Баткен облусунун Кадамжай районунда,  Совет кыштагынан 5 км түштүк тарапта, Шунку суусунун өрөөнөндө. 1973–75-ж. геол. изилдөө жүргүзүлгөн. Кен аймагында Таш-Көмүр мезгилинде пайда болгон конгломерат тоотеги 2х0,3 км аянтта жер бетине чыгып жатат. Конгломерат майда шагыл таштуу (алардын диаметри 1–10 см), негизинен гипербазит, кремний, сланец тоотектеринен турат. Тоотек нык, монолиттүү, орточо блоктуулугу 220,5 м. Орточо сайкалданат, алынган бет күңүрт; кызыл, ак ж. б. түрдүү түстөгү шагыл таштардын айкалышы өзүнчө бир кооз мозаиканы түзүп турат. Болжол запасы 60 млн м3. Конгломератты курулушта кооздоп каптоочу материал катары пайдаланса болот.


Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек – 2004, ISBN 9967-14-009-7




"https://ky.wikipedia.org/w/index.php?title=Шуңку-Мазар_конгломерат_кени&oldid=148949" булагынан алынды