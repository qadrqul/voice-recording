Вольт-ампер (В -А же V • A) – өзгөрмө токтун толук кубаттуулугунун бирдиги. Вольт-ампер электр тизмесиндеги ампер аркылуу туюнтулган ток күчүнүн анын кыпчыткычтарындагы чыңалууга болгон көбөйтүндүсү менен аныкталып, өзгөрмө ток үчүн арналган амперметр жана вольтметр менен ченелет. Толук кубаттуулук жөнүндөгү түшүнүк электр тизмегинин активдүү (U I cos φ) жана реактивдүү (U I sin φ) кубаттуулугун айырмалоо үчүн киргизилген. Мында φ – ток менен чыңалуунун ортосундагы фазалардын жылышуу бурчу. Вольт-ампер менен туюнтулган толук кубаттуулук өзгөрмө ток машинасын жана трансформаторлорун мүнөздөөчү негизги чоңдуктардын бири.


“Кыргызстан” улуттук энциклопедиясы: 2-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2007. 808 бет, илл. ISBN 978 9967-14-055 -4




"https://ky.wikipedia.org/w/index.php?title=Вольт-ампер&oldid=201141" булагынан алынды