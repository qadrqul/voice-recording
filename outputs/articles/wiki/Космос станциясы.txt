Космос станциясы – космосто космонавттардын иштешин жана эс алуусун камсыз кылуучу орбитадагы космос аппараты. Биринчи Космос станциясы «Салют» (узундугу 14 м) 1971-ж. учурулган. 1973-ж. учурулган «Салют-2» Космос станциясында космонавттар 22 күн иштешкен. Ошол эле жылы АКШнын «Скайлэб» (узундугу 27 м) Космос станциясы учурулган жана үч экипаж иштеп, 1978-ж. орбитадан алынып, ишин токтоткон. Андан кийин орбитага «Салют» жана «Мир» Космос станциясылары учурулган. «Прогресс» космос кемеси «Салют» Космос с-н отун менен камсыз кылып анын иштөө мөөнөтүн узарткан. «Мир» Космос станциясынын жалпы салмагы 100 т болгон. Көп улуттан турган Эл аралык Космос станциясы 1998-ж. чыгарылган. Космос станциясы астрономдор үчүн жаңы шарттарды түзүп, Жердеги жаратылыш байлыктарын, биол. изилдөөдө, салмаксыз абалда ар кандай материалдарды иштетүүдө, кристалл өстүрүүдө ж. б. жүргүзөт.


“Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9




"https://ky.wikipedia.org/w/index.php?title=Космос_станциясы&oldid=206820" булагынан алынды