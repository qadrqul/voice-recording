«Көкчөтоо тоосу» менен адаштырбаңыз.

Көкчө-Тоо.
Көкчө-Тоо (казакча Көкшетау; орус. Кокшета́у, 1868-жылдын 21 октябрынан 1993-жылдын 7 октябрына чейин — Кокчета́в) — Казакстандагы шаар.
1999-жылдан Акмоло облусунун  (1944— 97-жылдары Көкчө-Тоо облусунун) борбору. Копа көлүнүн жээгинде жайгашкан. Республиканын борбору Астана шаарынан 276 км түндүк-батыш тарапта. Калкы 133,1 миң (2003). Тама-каш (эт комбинаты, сүт жана балык з-ддору) жеңил, машина куруу, металл иштетүү, химиялык, картон-кагаз ж. б. өнөр-жай ишканалары иштейт. Университеттер (мамлекеттик, техникалык), институттар (экономика, менежмент), мамлекеттик коллеждер, 2 театр, филармония, стадион, 6 спорт мектеби бар.


“Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104-9




"https://ky.wikipedia.org/w/index.php?title=Көкчө-Тоо&oldid=377201" булагынан алынды