Көк-Жар кум-шагыл кени Жалал-Абад облусунун Токтогул районунда, Торкен кыштагынан 20 км түндүк-батышта, Нарын д-нын оң өйүзүндө, деңиз деңгээлинен 995–1005,4 м бийиктикте. 1969-ж. Түндүк Кыргыз геологиялык экспедициясы тарабынан геол. чалгындоо жүргүзүлүп, запасы эсептелген. Кен аймагындагы антропоген мезгилинде пайда болгон чөкмө тектер жатат. Кум-шагыл катмарынын калыңдыгы 14 мден ашат. Шагыл таштар жумуруланган гранит, конгломерат, кумдук, эффузия, акиташ тектеринен турат. 400 ммге чейинки шагыл фракциясы 55%, жалпак, сүйрү кесекчелер 22%ке чейин, кум (5 ммден майдасы) 23%. Кум полимиктүү, орточо жана ири бүртүкчөлүү. Арасындагы чаң 10%ке жетет, слюда (1–1,5%) кезигет. Кумдун көлөмдүк массасы 1600 кг/м3. Шагылдар иргелип жана жуулуп, чаңдан арылгандан кийин "300" маркасындагы бетонду алууга жарамдуу. Запасы А+В категориясы боюнча 2655 миң м3, С1– 4690 миң м3.


Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек – 2004, ISBN 9967-14-009-7




"https://ky.wikipedia.org/w/index.php?title=Көк-Жар_кум-шагыл_кени&oldid=148674" булагынан алынды