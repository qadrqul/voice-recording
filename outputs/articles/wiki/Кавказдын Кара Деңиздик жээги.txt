Кавказдын Кара Деңиздик жээги.
Кавказдын Кара Деңиздик жээги – Анападан Грузиянын Түркия менен чек арасына чейинки Кара деңиздин чыгыш жээги. Узундугу 800 км. Түндүгүнө Чоң Кавказдын кырка тоолору, түштүгүнө Колхида ойдуңу жана Кичи Кавказдын тоолору кирип турат. Түндүк бөлүгүнө жер ортолук деңиз тибиндеги субтропиктик климат мүнөздүү, жайы кургак, июлдун орточо температурасы 23°С, январдыкы 3°С; түштүгүнүкү нымдуу субтропиктик климат (июлдун орточо температурасы 24°С, январдыкы 5°С). Жылдык жаан-чачыны түндүгүндө 500 **, түштүгүндө 2800 мм. Түндүгүндө токой жана шибляк тибиндеги ксерофиль бадалдары, түштүгүндө лианалуу жана дайыма жашыл бадалдуу жазы жалбырактуу токой өсөт. Багбанчылык, жүзүмчүлүк, чай өстүрүү өнүккөн. Климаттык жана бальнеологиялык курорттуу (Анапа, Геленжик, Сочи, Хоста, Гагра, Гудаута, Сухуми, Кобулети, Батуми ж. б.) зона.


“Кыргызстан” улуттук энциклопедиясы: 3-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2011. 784 бет, илл. ISBN 978 9967-14-074-5




"https://ky.wikipedia.org/w/index.php?title=Кавказдын_Кара_Деңиздик_жээги&oldid=312794" булагынан алынды