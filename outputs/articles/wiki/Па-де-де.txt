Па-де-де (французча pas de deux – экөө үчүн бий, pas – кадам, бий жана deux – эки) – балеттеги бийдин эң негизги формаларынын бири. Па-де-де төмөнкүлөрдөн турат: эки бийчинин чыгышы – антре, адажио (жупташкан лирикалык бөлүгү), аллегро – эки вариация: биринчиси – жеке эркек бийи, экинчиси – жеке аял бийи, экөө кошулуп бийлегени – кода.


“Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9




"https://ky.wikipedia.org/w/index.php?title=Па-де-де&oldid=211836" булагынан алынды