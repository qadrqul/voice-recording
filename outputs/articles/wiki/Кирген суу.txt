Кирген суу — жыл сайын белгилүү бир мезгилге туура келген (метеорологиялык шарттарга байланыштуу), узакка созулган суу чыгымынын артышы жана ага байланыштуу деңгээлинин көтөрүлүшү. Суу кирген учурда нугунан ашып, жайылмасын каптап агат. Кыргызстандын сууларынын кирген мезгили жай айлары: июль—август, Казакстан, Россиянын суулары апрель—май айларына туура келет. Суу кирүүнүн себептери: мелүүн кпиматта — жазгы кардын, тоолордогу кармөңгүлөрдүн эриши; муссондук климатта — узакка созулган жайкы жаан-чачын, тропиктик алкактарда — зенит жаан-чачындары ж. б. Суу киргенде суунун өтө мол болушу суу ташкынына алып келет.


“Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9




"https://ky.wikipedia.org/w/index.php?title=Кирген_суу&oldid=206250" булагынан алынды