Кара-Таш кум кени Ош облусунун Сузак районунда, Маркай кышаарынан 1,5 км чыгыш тарапта, фергана тоо тизмегинин батыш тармагы Сүрөөнтөбө бөксө тоосунун түштүк капталында жайгашкан. 1953-ж. табылган. Кен аймагын мезозой заманынын чөкмө тектери түзөт. Кум катмары бор мезгилинин чөкмө тектеринин арасында жатат. Калыңдыгы 19 – 25 м. Узундугу бир нече кмге созулат. Кум начар камдашкан, негизинен кварц, кремний, чанда талаа шпаты жана чөкмө тектердин сыныктарынан турат. Кумда 0,15ден 0,6 ммге чейинки фракция басымдуу. Аз санда 20 ммге чейинки шагылдар кездешет. Салыштырма салмагы 2,52 – 2,57. Запасы 465,7 миң м3. Кумду чопо менен чаңдап арылтып жууп кум шыбакка пайдаланса болот.


Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек – 2004, ISBN 9967-14-009-7




"https://ky.wikipedia.org/w/index.php?title=Кара-Таш_кум_кени&oldid=148524" булагынан алынды