Күлчор, Бага - Тархан Күрсүл – 8-кылымдын баш чениндеги түргөштөрдүн аскер башчысы. 720-жылы согдулуктардын арабдарга каршы согушуна жардамга келген түргөштөрдүн аскерлерин жетектеген. Самарканды курчоого алып, согдулуктар менен бирге, Согд мамлекетинен арабдарды кууп чыккан. 738-жылы түргөш каганы Сулукту өлтүргөн. 739–744-жылдары каган катары такка олтурган. Күлчор арабдарга каршы ошол эле арабдардын ичинен чыккан козголоңчу аскер башчысы Харис ибн Сурейж менен бирге күрөшкөн. 744-жылы Сырдарыяга жасалган жортуулда Күлчор туткунга түшүп, өлтүрүлгөн.


“Кыргыз тарыхы”  Бишкек  2003.
“Мамлекеттик тил жана энциклопедия борбору”
“И.Арабаев атындагы  Кыргыз мамлекеттик тил Педагогикалык университети”
Башкы редактор: Ү.А.Асанов, жооптуу редактор: А.А.Асанканов.
Ред кеңеш: Ө.Ж.Осмонов (төрага) Т.Н. Өмүрбеков.






"https://ky.wikipedia.org/w/index.php?title=Күлчор&oldid=443010" булагынан алынды