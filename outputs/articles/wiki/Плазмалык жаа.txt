Плазмалык жаа – ысытылуучу же эритилүүчү нерсе (анод) менен электр жаалуу плазматрондун катодунун ортосундагы жаалуу разряд. Нерсени жана иштеп жаткан плазматрондун катодун алардын ортосунда потенциалдардын белгилүү айырмасын түзүү менен электр тизмегине кошуу Плазмалык жаанын көз ирмемде тутанышына алып келет (аларды бөлүп турган мейкиндикте өткөрүүчү чөйрө - плазматрон менен генерациялануучу плазма болгон шартта). Плазмалык жааны турукташтыруу анын мамычасына, суу менен муздатылуучу чоргонун капталдарына жарыш багытта үйлөөчү газ агымы жана плазматрондун соленоидинин магнит талаасы аркылуу ишке ашырылат.


“Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9




"https://ky.wikipedia.org/w/index.php?title=Плазмалык_жаа&oldid=212182" булагынан алынды