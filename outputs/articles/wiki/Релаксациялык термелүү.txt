Релаксациялык термелүү – ажыроочу (диссипадия) күчтөрү (ички, тышкы сүрүлүү күчү, активдүү каршылык) негизги ролду ойногон системада пайда болуучу автотермелүү. Термелүүнүн сызыктуу эмес теориясына баш иет. Электрдик релаксациялык термелүүнү газ-заряддуу лампалуу схемада алууга болот. Лампа чыналуунун чоң маанисинде күйөт, ал эми кичине маанисинде өчөт. Бул схемада Е ток булагы R каршылык аркылуу С конденсаторду мезгил-мезгили менен заряддап турат. Чыңалуу U күйгүзүү чоңдугуна жеткенде лампа күйөт жана конденсатор лампа аркылуу, ал өчкөнгө чейин тез заряддалат. Андан кийин процесс кайталанат. Электрдик релаксациялык термелүү өлчөөчү техника, телебашкаруу, автоматика ж. б. тармактарда пайдаланылат. Блокинг-генераторлор, мультидирилдеткичтер, РС-генераторлору релаксациялык термелүүнү пайда кылат.


“Кыргызстан” улуттук энциклопедиясы: 6-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2014. 816 бет, илл. ISBN 978 9967-14-117 -9




"https://ky.wikipedia.org/w/index.php?title=Релаксациялык_термелүү&oldid=214142" булагынан алынды