Коррозияга туруктуу материалдар - бузуучу чөйрө таасирине туруктуу болгон материалдар. Алар к-та, щелочь жана бузуучу газ жана башка менен иштөөдө колдонулуучу аппараттар, өткөргүч түтүктөр, курулуш жабдыктарын жана башка жасоо үчүн керектелет. К. т. м. бир чөйрөдө тез бузулса, экинчи чөй-рөдө коррозияга туруктуу келет. К. т. м. жаратылышына жараша металл жана металл эмес болуп бөлүнөт. Металлдык К. т. м. өз адцынча конструкциялык материалдар иретинде же атайын жабуучу материалдар түрүндө колдонулат. Мис.: темир менен хром куймасы (дат бас-поочу болот), титан, цирконий, молибден куймалары газ чөйрөдө жогорку темп-рада да окистенбейт Асыл металлдар (платина, алтын) газда жана көпчүлүк суюктуктарда өзгөрбөйт. Болот коррозияга туруктуулугун жогорулатууда ага 40 % чейин никель же 1,5 % жез кошулат. Металл эмес К. т. м. каптоочу, лактап түстөө жана композициялоочу материалдар түрүндө колдонулат. Келип чыгышы б-ча орг. жана орг. эмес болуп бөлүнөт. Орг. эмес К. т. м. графит, алюмосиликат, таза кремнезём жана башка кирет. Кварц айнеги көпчүлүк чөйрөгө туруктуу болгондуктан хим. идиштерди жасоодо кеңири колдонулат. Орг. К. т. М. фторпласт, полиэтилен, полистирал жана башка туруктуу келет. Материалдын коррозияга туруктуулугун жогорулатууда дегидрлөө (башка элементтер кошуу), цинк, алюминий, никель, хром, эмаль орг. заттар (боёк) менен каптоо, коррозияны басаңдатуучу ингибиторлор колдонулат.


Химия: Энциклопедиялык окуу куралы/Мамлекеттик тил жана энциклопедия борбору, 2004. - 422 б. ISBN 9967-14-021-6




"https://ky.wikipedia.org/w/index.php?title=Коррозияга_туруктуу_материалдар&oldid=116237" булагынан алынды