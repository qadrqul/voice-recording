Эл эмне дейт? — Коомдогу көрүнүштөрдү тамашага салган скетчком жанрындагы, телесериал жана телекөрсөтүү. "Тамашоунун" чемпиондору "Ак кеме", "Позитифф" командаларынын жигиттер тарабынан даярдалган долбоор. Бул көрсөтүү 2017-жылы Кыргызстанда, Жарайт сити телесериалынан кийинки эле популярдуу телеберүү болуп эсептелген. "Жарайт city" шаардыктардын жашоосун көрсөтсө, бул долбоор "эл эмне дейт?" деп жашаган элеттиктердин жашоосун чагылдырат.
Көрсөтүүдө, өлкөдөгү жети облустун уникалдуулугу чагылдырылган. Ар бир дубанда белгилүү бир стереотип калыптанып калган. Өлкөдө жашагандардын кары-жашы дебей меймандос жана дөөлөттүү. Алардын баарын "Эл эмне дейт?" деген түшүнүк бириктирип турат.
Андан кайнене менен келинди, ырым-жырымдарды ойлоп чыгарган карыяны жана башка кызыктуу образдарды көрүүгө болот. Көбүнчө чоң эжелердин ролун ойноого бекитилген тамашоучу Актан Рыскелдиев: "Эл эмне дейт?" деген кыргыздар той берип, үй салып, кымбат жогорку окуу жайда билим алып алдыга өсүп баратат. Бул сөз бизге чоң түрткү берет, ошондуктан долбоорду ушундай атадык",- дейт.