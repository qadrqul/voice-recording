Буш Эрнст (22. 1. 1900-ж. т. ) -немис эстрада ырчысы (баритон) жана драмалык актер. Немис искусство академиясынын жана СЕПГдин мүчөсү.
Жумушчунун үй-бүлөсүнөн. Революциялык ырларды таратуучулардан. 1930-жылдан ырчы катары тааныла баштайт. Акындар Б. Брехт, Э. Вайнерт жана комп-лор Х. Энелер, К. Вейль менен "Бирдиктүү фронт жонүндо ыр" жана "Коминтерн" сыяктуу элге белгилүү ырларды жараткан. Антифашист катары 1933-ж. Германиядан куулуп кетет. 
1937-39-ж. Испаниядагы Интернац. бригаданын жоокери. 1943-45-ж. Моабнт жана Бранденбург турмөсүндө отурган. 1945-жылдан "Немис театрынын" жана "Берлин ан-самблипин" корүнүктүу актёрлорунун бири. 
Негизги ролдору: Ашпозчу, Галилей (Брехт, "Кураж эне жана анын балдары", "Галилейдин турмушу"), Мефистофель (ГЕте, "Фауст"). Бир нече жолу СССРге гаст-ролго келген (1936, 1949, 1957). Бушка ГДРдин Улуттук сыйл. ыйгарылган (1949, 1956). Эл Достугу ордени менен сыйланган (1975).


Кыргыз Совет Энциклопедиясы. Башкы редактор А. Табалдиев. -Фрунзе: Кыргыз Совет Энциклопедиясынын башкы редакциясы, 1976. Том 1. А - Бюулук -608 б.





"https://ky.wikipedia.org/w/index.php?title=Буш_Эрнст&oldid=255160" булагынан алынды