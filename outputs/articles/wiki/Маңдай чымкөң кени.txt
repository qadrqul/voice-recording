Маңдай чымкөң кени Чүй облусунун Панфилов районунда, Суусамыр суусунун ортоңку агымынын сол жээгинде, Тунук кыштагынан 20  км батышта, деңиз деңгээлинен 2230 м бийиктикте. Аянты 22 га, орточо калыңдыгы 0,80 м болгон чымкөң катмары саздак жердин түштүк бөлүгү менен байланышкан. Чымкөңдүн чириши начар жана орто, түсү ачык күрөңдөн кочкул күрөңгө чейин өзгөрөт. Күйгөндө 1524–3338 кал жылуулук берет. Чымкөң карбонаттык топко кирет жана акиташтуу жер семирткич катары колдонууга болот. Чымкөңдүн запасы С1 категориясы боюнча 176 миң м3.


Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек – 2004, ISBN 9967-14-009-7




"https://ky.wikipedia.org/w/index.php?title=Маңдай_чымкөң_кени&oldid=148706" булагынан алынды