Комикс (англисче comic – күлкүлүү) – бир окуяга байланышып, кыскача текст жазылган сүрөттөр сериясы. Заманбап Комикстин баштоочусу деп швейцариялык сүрөтчү Р. Тёпфер эсептелет. Комикс 19-кылымдын аягында АКШда газета чыгаруунун өнүгүшү менен кеңири жайылып, 20-кылымдын ортосунда Комикс «массалык маданияттын» эң кеңири тараган жанрларынын бирине айланган. Комикс дайыма классикалык, окуялуу, күлкүлүү жана фантастикалык чыгармаларды жайылтууда колдонулган. Учурда Комикс комедиялык мүнөзүн жоготуп, аны – кылмыш, согуш тууралуу «тири укмуштар» Комиксси, ошондой эле классиктердин чыгармаларын жөнөкөйлөтүүчү жалган тарыхый Комикс алмаштырды.


“Кыргызстан” улуттук энциклопедиясы: 4-том. Башкы редактору Асанов Ү. А. К 97. Б.: Мамлекеттик тил жана энциклопедия борбору, 2012. 832 бет, илл. ISBN 978 9967-14-104 -9




"https://ky.wikipedia.org/w/index.php?title=Комикс&oldid=206492" булагынан алынды