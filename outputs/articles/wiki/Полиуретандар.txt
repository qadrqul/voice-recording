Полиуретандар – макромолекуласы негизги тизмегинде уретандык топту алып жүрүүчү полимерлер: П. гликолдор HO-A-OH менен диизоцианаттар O=C=N-R-N=C=O полимерлешүүсүнөн алынат. Касиеттери боюнча полиамидге окшош. Баштапкы заттар жогорку температурада кайноочу инерттүү эриткичтер же эриткичсиз эле ысытылат. Эриткич катары көбүнчө хлорбензол колдонулат. Диизоцианат менен гликолду 200°С чейин ысытуу менен эриткичсиз эле полимерлешүүнү жүргүзсө болот (экзотермиялык реакция). П. диэлектрдик касиети, атмосфера жана суюлтулган минералдык к-таларга туруктуулугу боюнча полиамидге караганда артыкчылыгы бар. П. мол. масс. орточо мааниси 10000-12000, жумшаруу температурасы макромолекула чынжырчасындагы A менен B топторунун жаратылышына жараша 100-270°С. П. пенопласт, каучук, желим, була, антикоррозиялык каптоочу зат жана башка алууда колдонулат.


Химия: Энциклопедиялык окуу куралы/Мамлекеттик тил жана энциклопедия борбору, 2004. - 422 б. ISBN 9967-14-021-6




"https://ky.wikipedia.org/w/index.php?title=Полиуретандар&oldid=116603" булагынан алынды