Түштүк Европада Апеннин жарым аралынын түндүк – чыгыш бөлүгүндө жайгашкан эргежээл (карлик) мамлекет. Аймагы 61 чарчы км. Бардык тарабынан Италиянын аймактары менен курчалып турат. Калкынын саны 24,9 миң адам (1998ж.). Борбору 4 миң жашоочусу бар Сан – Марино шаары. Расмий тили италия тили, дини христиан (католик) дини. Улуттук акчасы италия лирасы. |Мамлекеттик түзүлүшү парламенттик республика. Мамлекет башчысынын милдетин Жогорку Генералдык кеңеш өз мүчөлөрүнүн ичинен 6 айга шайлаган тең укуктуу 2 капитан – регенттер аткарышат. Алар жыл сайын 1- апрелден 30- сентябрга чейин  жана 1- октябрдан 31- мартка чейин шайланышат.
Мамлекеттин мыйзам чыгаруу органы бир палаталуу Жогорку Генералдык кеңеш. Курамы 5 жылга шайланган 60 депутаттан турат. Административдик – аймактык жактан Сан Марино 9 округга бөлүнөт. Улуттук майрамы – 3-сентябрь Республиканын негизделген күнү(301ж.). Сан Марино Европанын эң байыркы мамлекеттеринен. Уламыш боюнча ал, б.з. 301ж. негизделген. 
Сан Марино өнүккөн өлкө. Анын экономикасы Италиянын экономикасы менен тыгыз байланышкан. Өлкөнүн экономикасынын негизин айыл чарбасы (дан өсүмдүктөрүн, жемиш өстүрүү, вино жасоо) жана чет элдик туристтерди тейлөө түзөт. Текстиль, керамика, курулуш материалдарын. Азык – түлүк чыгарган, сувенир, марка жасаган көптөгөн майда ишканалар иштейт. Өлкөгө жыл сайын 3 млндон ашык турист келип кетет. 



Малая энциклопедия стран.-М.: «Торсинг», 2001.-720б.- ISBN 5-17-007675-4
Исмаилова Ризван Сырдуу Италия (Жол очерктери).-Б.: Турар, 2012.-92б.+16б.- ISBN 978-9967-15-150-5




"https://ky.wikipedia.org/w/index.php?title=Сан-Марино_республикасы&oldid=137261" булагынан алынды