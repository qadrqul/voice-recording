Матросов, Александр Матвеевич (1924, Днепропетровск — 23. 2. 1943, Псков областы, Локнянский району, Чер­нушка кыштагынын жаны) — Советтер Союзунун Баатыры (1943, өлгөндөн кийин[1]). 
1942- жылдан ВЛКСМ мүчөсү. Матросов ата-энесинен ажырап, Ульянов обласындагы Иванов балдар үйүндө, кийин Уфа шаарындагы балдардын эмгек колониясында тарбияланган. 1942-ж. Армияга чакырылып, жөө аскерлер окуу жайына жиберилген. 1942-ж. ноябрда өз ыктыяры менен фронтко кетет, 56-гвардиялык аткычтар дивизиясындагы (Калинин фронту) 254-гвардиялык аткычтар полкунун составында салгылашкан. 1943-ж. 23-февралда Чернушка кыштагы үчүн болгон салгылашта душман дзотун денеси менен ок чыгарбай жаап, советтик аскерлердин чабуулга өтүшүнө жол ачкан. 
1943-ж. 8-сентябрда 254-гвардиялык аткычтар полкуна Матросовдун аты коюлуп, ал 1-ротанын тизмесине түбөлүк жазылган. Уфа шаарында Матросовго эстелик коюлган.


Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол.  -656 б.


↑ Указ Президиума Верховного Совета СССР «О присвоении звания Героя Советского Союза начальствующему и рядовому составу Красной Армии» от 19 июня 1943 года // Ведомости Верховного Совета Союза Советских Социалистических Республик : газета. — 1943. — 23 июня (№ 23 (229)). — С. 3






"https://ky.wikipedia.org/w/index.php?title=Александр_Матросов&oldid=395479" булагынан алынды