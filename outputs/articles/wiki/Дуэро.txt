Дуэро (португалча Douro, испанча Duero; кельт тилинде dur – дарыя, суз) – Пиреней жарым аралындагы дарыя. Испания менен Португалияда. Узундугу 925 км, алабынын аянты 95 миң км2дей. Иберия тоолорунан башталып, Эски Кастилия бөксө тоосун кесип өтөт. Деңиз боюндагы ойдуңду көздөй агып, каньонду пайда кылып, Атлантика океанына куят. Орточо чыгымы 700 м3/сек (Пиреней жарым аралындагы суусу эң мол дарыя), кышында, жазында кирет. Суу сактагыч, ГЭС бар. Чатынан 200 км аралыкка чейин кеме жүрөт. Жээгинде Сория, Самора (Испания), Порту (Португалия) жана башка шаарлар жайгашкан.


“Кыргызстан”. Улуттук энциклопедия: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967—14—046—1




"https://ky.wikipedia.org/w/index.php?title=Дуэро&oldid=441545" булагынан алынды