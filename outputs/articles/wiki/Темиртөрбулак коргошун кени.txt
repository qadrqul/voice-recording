Темиртөрбулак коргошун кени Ысык-Көл облусунун Түп районунда, Тескей Ала-Тоонун түндүк капталында, Жыргалаң жана Каркыра сууларынын аралыгында, деңиз деңгээлинен 2500–3940  м бийиктикте. 1951–54-ж. чалгындалган. Кен Жыргалаң полиметалл кендеринин тобуна кирет, аймагы каледон интрузиясынан, ордовиктин метаморфизмделген, девондун жанартоо, Таш-Көмүр мезгилинин чөкмө тектеринен түзүлгөн. Руда тектоникалык жана талкаланган зоналардагы кварц, кальцит тарамдары менен байланышкан. Негизги минералы – галенит. Рудада сфалерит, халькопирит, пирит минералдары да кездешет. Рудадагы коргошундун өлчөмү – 18,52%. Баланстан тышкаркы запасы 10 миң т.


Кыргызстандын кен байлыгы: Энциклопедиялык окуу куралы/Мамлекеттик тил жана энциклопедия борбору. Бишкек – 2004, ISBN 9967-14-009-7




"https://ky.wikipedia.org/w/index.php?title=Темиртөрбулак_коргошун_кени&oldid=148829" булагынан алынды