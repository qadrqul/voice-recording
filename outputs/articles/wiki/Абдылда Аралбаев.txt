Аралбаев Абдылда (1891, Нарын аймагы, Куланак айылы -1968, Нарын облусу, Тянь-Шань району, Куланак айылы) - педагог. Кыргыз ССРинин эмгек сиңирген мугалими (1941). Токмоктогу мугалимдердин даярдоо курсун бүтүргөн (1918). 1918-55-жылдарда Куланак орто мектебинде башталгыч класстарга сабак берген. Аралбаев Абдылда кыргыз мектептеринин 2-класстары үчүн «Эне тили» окуу китебине авторлош. Эл агартуу ишине сиңирген эмгеги үчүн эки жолу Ленин ордени менен сыйланган.


“Кыргызстан” улуттук энциклопедиясы: 1-том. Башкы ред. Асанов Ү. А., Б.: Мамлекеттик тил жана энциклопедия борбору, 2006. ISBN 9967—14— 046—1




"https://ky.wikipedia.org/w/index.php?title=Абдылда_Аралбаев&oldid=371697" булагынан алынды