Үмөталиева, Токтайым (орусча - Уметалиева) – коомдук ишмер, укук коргоочу. 
1960-жылы Талас дубанынын Бакай–Ата (мурдагы Ленинполь) ооданындагы Бакай–Ата айылында туулган.
Кыргызстандагы Бейөкмөт жана коммерциялык эмес уюмдар ассоциациясынын төрайымы. 
Жогорку билимдүү. Кыргыз мамлекеттик улуттук университетинин физика-математика факультетин бүтүргөн. 
Токтайым Үмөталиева Борбордук Азия аймагында жумурияттык президенттик шайлоого эки ирээт (2005, 2009-жылдары) катышкан биринчи аял ишмер. 
Үй-бүлөлүү, үч кызы бар.
Ал коомдук жана укук коргоочулук иштерден тышкары агартуучулук менен да алектенип, 2000-жылдан тарта балдар жана өспүрүмдөр үчүн “Айданек” гезитин чыгарып келүүдө.





"https://ky.wikipedia.org/w/index.php?title=Токтайым_Үмөталиева&oldid=347555" булагынан алынды