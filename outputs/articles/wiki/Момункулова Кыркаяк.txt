Момункулова Кыркаяк (1923-2002) - жазуучу, акын. Токтогул районунун Акчий Кара-Суу айылында 1923-жылы 7-ноябрда туулган. 1933–1946-жж. Токтогул районунун В.И.Ленин атындагы толук эмес орто, И.В.Сталин атындагы орто мектептеринен билим алган. 
1941–1943-жж. И.В.Сталин атындагы мектепте мугалим болуп иштеген. 
1950-жылы Фрунзе мамлекеттик педагогикалык институтунун физика-математика факультетин бүтүргөн. 
1951–1973-жж. Ж.Бөкөнбаев атындагы орто мектебинин башталгыч классынын мугалими болуп иштеген.
Макалалары, ырлары республикалык гезит-журналдардын беттеринен жарык көрүп, 1997-жылы «Көл түбүндөгү Ата Мекеним» аңгемеси үчүн “Сорос Фондунун” сыйлыгын алган. 
1946-жылы «1941-1945-жж. Улуу Ата Мекендик согушта карман эмгеги үчүн», 1970-жылы В.И.Лениндин туулган күнүнүн 100 жылдыгынын урматына «Күжүрмөн эмгеги үчүн» юбилей медалдары менен сыйланган. 
1964-жылы «Кыргыз Республикасынын эл агартуусунун отличниги» болгон. 
1998-жылдан Кыргыз Республикасынын Жазуучулар союзунун мүчөсү.




Нургазы жөнүндө эскерүүлөр: Мемуар. - Б.: Элпек, 1996. - 24 б.
Эненин сөзү: Аңгемелер. - Б.: Элпек, 1997. - 64 б.
Өткөндүн элестери: Аңгемелер. - Б.: Элпек, 1998. - 32 б.
Ара булак: Ырлар, публицистикалар. - Б.: Элпек, 1999. - 128 б.



*Кыргыз Республикасынын жазуучулары/Кыргызпатент.Түз.: М. Ааматов, А.Чекиров, Ө.Калыева. – Б.: 2011. –  456 б. ISBN 978-9967-26-379-6




"https://ky.wikipedia.org/w/index.php?title=Момункулова_Кыркаяк&oldid=119789" булагынан алынды