Деркембаев Казыбек Асанович (25.8. 1956, Нарын облусу, Тянь-Шань району, Эмгекчил айылы - 2005, ошол эле жер) - мамлекеттик жана коомдук ишмер.

К. И. Скрябин атындагы Кыргыз айыл чарба институтун бүтүргөн (1978).
Эмгек жолун ошол эле жылы институтта кенже илимий кызматкер болуп баштаган. Кийинчерээк Нарын облусунун Кочкор районунда агроном (1979-82),
башкы агроном, Нарын облустук айыл чарба башкармалыгында бөлүм башчы (1982-85),
Суусамыр совхозунда директор (1985-91),
Ысык-Көл - Нарын облустук айыл чарба башкармалыгында начальниктин орун басары, «Долон» эл аралык бизнез борборунун директору (1991-96),
президенти, Нарын эркин экономикалык зонада генералдык директор (1996 -99),
Нарын облустук администрациясынын башчысынын орун басары (1996-97),
Нарын райондук администрация башчысы - акими болуп иштеген.
Кыргыз ССР Жогорку Советинин Ардак грамотасы (1985), Манас эпосуна 1000 жыл эстелик медалы менен сыйланган (1995).
Нарын, Ысык-Көл облустарынын эл депутаты болуп 2 жолу шайланган.



Суусамыр: Энциклопедия /Башкы ред. Ү. Асанов. - Б.: Энцик. борбору, 2010. - 312 б., илл. ISBN 978-9967-14-076-9





"https://ky.wikipedia.org/w/index.php?title=Деркембаев_Казыбек_Асанович&oldid=249188" булагынан алынды