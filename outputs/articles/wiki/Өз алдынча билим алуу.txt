Өз алдынча билим алуу - окуу жайдан сырткары окуу, билимге жетишүү; илимий, окуу-методикалык ж. б. адабияттарды өз алдынча пайдалануунун негизинде ар түрдүү билимдерге ээ болуу ыкмасы. Ошондой эле өзүн-өзү тарбиялоо каражаттарынын бири. Мында керектүү маселени адистен сурабай эле мурда алган билимин терендетүүгө, кеңейтүүгө жана өздөштүрүүгө өбөлгө түзүлөт. Бул ыкма туруктуу иштеген окуу жайлардагы системалуу окутуунун ажырагыс бөлүгү болуп саналат. Маалымат технологияларынын өнүгүшү, интернет ресурстарды колдонуу өз алдынча билим алуунун мүмкүнчүлүктөрүн кенейтти. Өз алдынча билим алуу адамдын максатына, ага мамилесине, эркине жараша болот.


“Кыргызстан” улуттук энциклопедиясы: 5-том. Башкы редактору Асанов Ү. А., Б.: Мамлекеттик тил жана энциклопедия борбору, 2014. илл. ISBN 978 9967-14-111 -7




"https://ky.wikipedia.org/w/index.php?title=Өз_алдынча_билим_алуу&oldid=221764" булагынан алынды