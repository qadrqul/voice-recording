Новер, Жан Жорж (29. 4. 1727, Па­риж —19. 10. 1810, Сен-Жермен-ан- Ле) — франц. балетмейстер, хореогра­фия өнөрүнүн реформатору жана теоретиги, балет театрын негиздөөчүлөрдүн бири. 

Бийчи Л. Дюпреден таалим алган.
1743-жылдан бийлей баш­таган. Биринчи ирет «Опера комик» театрында (Париж) «Кытай балетин» (1754) койгон.
Андан кийин Лион менен Марселде (1758—60), Штутгартта (1760—67), Вена менен Миланда (1767— 74) бир нече балет коюп, новатор катары таанылган.
Новердин өнөрү төбөлдөргө жакпай, ошол себептүү көп жылдар бою Парижде иштөөгө мүмкүнчүлүк ала алган эмес.
1775—80-ж. Париж операсында иштеген.
Чет өлкөлөрдө спектаклдер коюп, адабий- теориялык эмгектер жазган.
Новердин өнөрү дүйн. балет өнөрүнө таасир тийгизген.


Кыргыз Совет Энциклопедиясы. Башкы редактор Б. О. Орузбаева. -Бишкек: Кыргыз Совет Энциклопедиясынын башкы редакциясы, 1979. Том 4. Лактация - Пиррол.  -656 б.





"https://ky.wikipedia.org/w/index.php?title=Новер,_Жан_Жорж&oldid=244522" булагынан алынды