Көргүм келет - 2013-жылы сентябрь айында чыккан, Ак-Кеме чыгармачыл группасы Айтыш-фильм студиясынын колдоосу менен тартылган драма. Тасманын релизи 2013 жылдын 19 сентябрына пландалган.


Турмуш жолуна эми аттанган Кайраттын алгачкы тунук махабаты, Айжанга жолугат… бирок ал сезим Кайратты бакытка эмес, жан дүйнөнү жарып чыккан арманга жетелейт. Тасмада Кайраттын махабат жолундагы сыноолорго канчалык деңгээлде туруштук бере алаары баяндалат.
Тасманын режиисеру Алмаз Супатаевдин тасма жөнүндөгү баяндамасы:


- "Көргүм келет" тасмасынын жанры - драма. Түбөлүктүү темалардын бири сүйүү темасын камтыйт. Эки жаштын ортосундагы жарк деп жанган аруу таза сезимдер, коомдогу ар кандай терс көрүнүштөрдүн курмандыгы болот. Башкы каарман Кайраттын чечкиндүүлүгү, жалпы коомдо болуп жаткан адам укуктарын тепсөө, кыздарды ала качуу, сойкулук, адилетсиздик сыяктуу көрүнөштөргө каршы турган позициясы - тасманын өзөгүн түзөт. Негизинен "Көргүм келет" тасмасы жаштарга арналган десем болот. Жаштар Кыргызстандын булуң-бурчунан билим алуу же эмгектенүү үчүн борбор калаабыз Бишкекке аттанганда жакшы ой-тилектер, бийик максаттар менен келишет. Бирок турмуш агымында ар кандай кыйынчылыктар болоорун унутпай жүргөнүбүз оң деген ой тасмада кеңири баяндалат.[1]




Тасманын алдында



↑ Режиссер Алмаз Супатаев: Сойкулуктун гүлдөшүнө чиновниктердин да салымы чоң. Текшерилген күнү 9 -сентябрь (аяк оона) 2013. Түп булактан архивделген күнү 11 -август (баш оона) 2013.






"https://ky.wikipedia.org/w/index.php?title=Көргүм_келет_(кинотасма)&oldid=397095" булагынан алынды