Министрлер кабинети Чүй облустук ооруканасын мурункудай эле Эрнст Акрамов атында каларын бекитти. Бул тууралуу кечээ, 24-майда Эдил Байсалов өзүнүн Twitter баракчасына жазды.
"Бүгүн Кыргыз Республикасынын Баатыры Э.Х.Акрамов атындагы Чүй ооруканасын сыйлоо чечими кабыл алынганына абдан кубанычтамын", - деп жазган. 
Эске салсак, буга чейин саламаттыкты сактоо министри Алымкадыр Бейшеналиев хирург Эрнст Акрамовдун ысымы бүтүндөй бир ооруканага эмес, бир бөлүмгө да татыксыз экенин айткан. Кийинчерээк Акрамовдун окуучулары ооруканага Акрамовдун ысымын ыйгаруу боюнча Саламаттыкты сактоо министрлигинин жетекчиси өзү кол койгон катты көрсөтүшкөн. Бирок Бейшеналиев бул катта анын колу жасалма экенин билдирген.
