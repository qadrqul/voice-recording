Депутаттыкка талапкер болгон Ордо партиясынын өкүлдөрү лидери Мирбек Мияров менен байланыша албай жатканын Kaktus.media сайтына билдирди.
Алардын айтымында, акыркы жолу аны кечээ саат 14:00дөн кийин №44-мектепте добуш берип жатканда көрүшкөн.
"Андан кийин биз да, үй-бүлөсү да аны менен байланыша албай жатабыз. Телефону өчүк. Аны башка жерден таба албай жатабыз. Балким ал УКМКда", - деп талапкердин өкүлдөрү бийликтен реакция жана комментарий талап кылышкан.
Эске сала кетсек, шайлоого "Ордо" партиясы да катышкан.
