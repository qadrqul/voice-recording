Бишкектин Биринчи Май РИИБнин милиционери Жал кичи районундагы кафелердин биринин жанынан токмоктолду. Бул тууралуу шаардык милициядан билдиришти.
Белгиленгендей, 17-май күнү саат 03:15 чамасында милицияга Тыналиев көчөсүндөгү Жал кичирайонунда жаштар мушташып жаткандыгы тууралуу маалымат түшкөн.
Ал жерде буттары катуу ооруп жаткандыгына арызданган К.М. да болгон. Ал буту сынып ооруканага жаткырылган. Аталган факты боюнча КРнын Кылмыш-жаза кодексинин "Бейбаштык" беренеси боюнча кылмыш иши козголду.
Милиция кызматкерин сабаган шектүүлөр кармалды. Алар 2000-жылы туулган Э.А., Б.Б., К.Р. жана Ш.А. Балдар убактылуу камоочу жайга киргизилди.
