TikTok компаниясынын Чыгыш Европа жана Борбор Азиядагы өкмөттүк байланыштар жана корпоративдик иштер боюнча директору Сергей Соколов Бишкекке келди. Бул тууралуу Kaktus.media сайтына өздүк булактар ​​билдирди.
Социалдык тармактын өкүлү 5-сентябрдан 6-сентябрга караган түнү келген.
Маданият министрлиги бул маалыматты тастыктаган жок, бирок төгүндөгөн да жок. Соколов Маданият жана Санариптик өнүктүрүү министрлигинин жетекчилиги менен жолугуп, өлкөдөгү социалдык тармакка бөгөт коюу маселесин талкуулай турганы күтүлүүдө.
Маданият министрлигинин Кыргызстанда TikTok`ту жабуу чечими коомчулуктун басымдуу бөлүгүн нааразы кылып, таң калтырган.
Министрлик мындай чечимди 18 уюмдун кайрылуусу менен жана балдардын адеп-ахлактык тарбиясына терс таасирин тийгизип, психологиялык саламаттыгына зыян келтирүүчү маалыматтардан коргоого гана багытталган деп түшүндүргөн.
