Жогорку Кеңеште жыйын учурунда депутат Улан Бакасов менен Бакыт Төрөбаев кайым айтыша кетишти. 
Алардын айтышуусуна Нарын шаарындагы жолду оңдоо иштери себеп болгон. Анда Улан Бакасов Төрөбаев 5 чакырым жолду оңдоп берүүнү убадалаганын айтат.
"Сиз, Бакыт Эргешович 5 чакырым жолду оңдоп берем деп убада бергенсиз, бир метри да жасалган жок. Эркекче сөзүңөргө тургула да",- деди.
Өз кезегинде Төрөбаев мындай убада бербегенин айтты.
"Эмне деп жатасың? Мен сага кандай сөз бердим эле? Мен өзүмдүн сөзүмдү билем. Планда болсо оңдоп беришет деп айттым", - деп жооп берди.
Бакасов Төрөбаевге сиз кайрылууну талап кылды.
"Мен сизге урмат-сый менен кайрылып жатам, сыпайы болуңуз, сиз деңиз", - деди ал.
Төрөбаев Улан Бакасовго "аша чаап баратасың" деп жооп берди.
