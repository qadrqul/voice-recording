Коррупцияга шектелип кармалган Бишкектеги №61 физика-математикалык мектеп-лицейинин директору Юрий Низовский үй камагына чыкты. Маалыматты анын жактоочусу Икрам Айткулов билдирет.
Белгилүү болгондой, бүгүн, 10-августта Биринчи Май райондук соту Юрий Низовскийдин бөгөт коюу чарасын карады. Соттун чечими менен ал 16-сентябрга чейин үй камагында болот.
Юрий Низовский 9-августта коррупциялык схемага шектелип кармалган. УКМКнын маалыматы боюнча, ал окуучулардын ата-энелеринен жана мектепке тапшырып жаткандардан мыйзамсыз түрдө акчалай сыйлык алып жүргөн. Ал эми мүлкүн жашыруу үчүн Низовский өзүнүн жакындарынын жана ишенимдүү адамдарынын атына мүлктөрдү каттатып койгон.
