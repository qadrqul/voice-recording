Бишкектин №33 мектебинде жардыруучу зат бар деген билдирүүдөн улам эвакуациялоо башталды. Бул туурасында бүгүн, 27-апрелде Kaktus.media сайтына окуучулардын ата-энелери билдиришти.
Белгилей кетсек, жыл башынан бери аталган мектепте эвакуация алтынчы ирет болуп жатат.
26-апрелде Бишкектеги мектептерге, университеттерге бомба тууралуу билдирүү түшүп, милиция текшерүү жүргүзгөн.
Жогорку Кеңештин депутаты Сүйүнбек Өмүрзаковдун айтымында, милиция бомба тууралуу билдирүүнү текшерүүгө 55 миң сом сарптайт.
