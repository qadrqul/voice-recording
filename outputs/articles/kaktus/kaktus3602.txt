УКМК берген маалыматка ылайык, өзгөчө ири өлчөмдө көптөгөн алдамчылык фактыларынын негизинде Жогорку Кеңештин "Кыргызстан" партиясынан мурунку депутат Кубанычбек Нурматов камакка алынды. 
Тергөөнүн жүрүшүндө экс-депутаттын алдамчылык иш аракеттерге тиешеси бар экенин далилдеген фактылар аныкталган. 
2013-жылы, Нурматов КРдин Эсеп палатасынын аудитору болуп турган кезде алдамчылык менен $500 миңге бааланган кыймылсыз мүлктү басып алган. 
2021-жылдын сентябрында, алдамчылыкка шектелген мурунку депутат камакка алынып, УКМКнын убактылуу кармоочу жайынын СИЗОсуна киргизилди.
