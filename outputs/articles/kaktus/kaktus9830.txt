Кыргызстанда төрөлгөн россиялык Дмитрий Биволду Boxing Scene (АКШ) басылмасы 2022-жылы дүйнөнүн мыкты мушкери деп тапты. 
Буга чейин Бүткүл дүйнөлүк бокс ассоциациясынын (WBA) версиясы боюнча жылдын мыкты мушкери деп Токмок шаарынын тургуну табылган. 2022-жылы Бивол мексикалык Сауль Альварес менен Хильберто Рамирести жеңип, WBA чемпиондугун эки жолу коргогон.
Эске салсак, Дмитрий Бивол Чүй облусунун Токмок шаарында туулуп-өскөн. 15 жашында ата-энеси менен Орусияга көчүп кеткен. Профессионалдык карьерасында 21 беттеш өткөрүп, бир да жолу жеңилген эмес.
