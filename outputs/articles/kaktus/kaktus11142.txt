Бүгүн, 25-мартта Индияда "Үч улуттун кубогу" эл аралык турниринин алкагында футбол боюнча Кыргызстан менен Мьянманын курама командаларынын беттеши өттү.
Кыргызстандын курама командасы акыркы мүнөттөрдө гол киргизип, оюнду сактап кала алды. Жыйынтыгында беттеш 1:1 эсеби менен аяктады.
Биринчи тайм 0:0 эсеби менен аяктады. Мьянманын биринчи голу 82-мүнөттө айып соккудан кийин киргизилди. Кошумча убакыттын акыркы мүнөтүндө Кайрат Жыргалбек уулу гол киргизди.
Мелдештин финалдык оюнунда 28-мартта Кыргызстандын курама командасы Индия менен ойнойт. Биринчи айлампада индиялыктар Мьянманы 1:0 эсебинде утуп алган.
