Ырчы Самара Каримова Маданият, маалымат жана туризм министрлигине каршы сот ишин утуп чыккандыгы тууралуу ведомство Kaktus.media редакциясына билдирди. 
Ырчы анын мыйзамсыз жумуштан кетирилиши боюнча сотко доо-арызы менен кайрылган болчу. Сот чечимди ырчы тарапка кабыл алып, эми ал Ош шаарындагы музыкалык окуу жайынын директору кызматына кайра кайтып келет. 
Эске салсак, 2018-жылдын 24-октябрында, ырчы Самара Каримова Ниязалы атындагы Ош мамлекеттик музыкалык окуу жайынын директору болуп дайындалган. Алты күндөн кийин, 1-ноябрда, Маданият, маалымат жана туризм министрлигине жаңыдан министр болуп келген Азамат Жаманкулов Каримова боюнча буйрукту жокко чыгарган болчу.
