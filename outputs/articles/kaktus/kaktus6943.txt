Бишкекте 3-июндан 4-июнга караган түнү сырт кийими жок адам кызга кол көтөрдү. Бул тууралуу Kaktus.media сайтына окуянын күбөсү билдирди.
Маалым болгондой, окуя саат 02:50 чамасында болгон. Видеого караганда, эркек кызды чачынан сүйрөп, тепкен. Мындан тышкары уят сөздөрдү угууга болот.
Окуяга күбө болгондордун айтымында, жергиликтүү тургундар кыйкырыктарды уккандан кийин милиция кызматкерлерин чакырышкан. Окуя болгон жерге кызматкерлер келип, эркек кишини жана жабырлануучуну алып кетишкен.
Октябрь райондук ички иштер башкармалыгынын басма сөз кызматы бул маалымат боюнча комментарий бере элек.
