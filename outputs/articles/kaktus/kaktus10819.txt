Түркиянын президенти Режеп Тайып Эрдоган парламенттик жана президенттик шайлоонун мөөнөтүн 14-майга дайындады. Бул тууралуу чечимге Эрдоган 10-мартта кол койду.
Эске салсак, 6-мартта оппозициялык Улуттук-республикалык партиянын лидери Кемал Кылычдароглуну президенттикке талапкерлигин көрсөткөн. 
Ал эми учурдагы бийликтен Режеп Тайып Эрдоган өзү талапкер болору айтылып келет. Бирок, расмий маалымат жарыялана элек.
Оппозиция тарап эгер жеңишке жетсе, президенттин айрым ыйгарым укуктарын кыскартып, парламенттик башкарууну бекемдөөнү убадалап жатат.
