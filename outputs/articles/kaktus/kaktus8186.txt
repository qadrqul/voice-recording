Улуттук коопсуздук боюнча мамлекеттик комитеттин башчысы Камчыбек Ташиев президент Садыр Жапаровго "Кыргыз Республикасынын Баатыры" жогорку даражасын ыйгаргандыгы үчүн ыраазычылык билдирди.
Ташиевдин айтымында, бул сыйлык ал үчүн күтүүсүз болгон. Ал мамлекет башчыга ыраазы.
"Көп жылдар өтсө да биздин, УКМКнын ишин баалап жатат. Биз келечекте мамлекеттин коопсуздугун камсыздайбыз, биздин кызматкерлер өз иштерин так аткарып жатышат", - деди Ташиев.
Белгилей кетсек, бүгүн, 2-сентябрда президент Садыр Жапаровдун жарлыгы менен Улуттук коопсуздук боюнча мамлекеттик комитеттин башчысы Камчыбек Ташиевге, ошондой эле саясий жана мамлекеттик ишмер Медеткан Шеримкуловго "Кыргыз Республикасынын Баатыры" наамы ыйгарылды.
