ИИМдин Ички иликтөө кызматы менен УКМК тарабынан пара алууга шектелип Сокулук РИИБдин тергөөчүсү кармалды. Маалыматты Kaktus.media сайтына күч түзүмдөрүнөн билдиришти.
Айтымдарында, бүгүн, 18-апрелде Сокулук РИИБдин тергөөчүсү 5 миң доллар талап кылганга шектелип кармалды. Кармоо учурунда тергөөчү акчанын бир бөлүгү - 100 миң сомду алып жаткан дешет күч түзүмдөрүнөн. 
Бул факты боюнча 343-беренеси (Опузалап пара алуу) менен кылмыш иши козголду дешет коопсуздук комитетинен.
Өздүк булактын айтымында, ИИМ түздөн-түз же милиция кызматкерлеринин катышуусунда жасалган коррупциялык жана башка мүнөздөгү кылмыштарды, укук бузууларды аныктоо жана бөгөт коюу боюнча иш-чараларды улантууда.
