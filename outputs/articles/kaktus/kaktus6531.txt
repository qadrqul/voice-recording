Бишкектин Батыш автовокзалында кезек күткөндөр көп. 
Жарандар кете албаганына нааразы, себеби жол кире кескин кымбаттап кеткен. 
"Таксисттер Таласка чейин киши башына 1 200дөн 1 500 сомго чейин талап кылышууда", - деп кезек күткөндөр айтып беришти. 
Каракол шаарына да бара турган машинелер жок. Ал эми киши салып кеткендер бир машинеге 6 000 сом талап кылышууда. Айрымдары 4 500 сомго жеткирүүгө даяр. Ошондо бир орундун баасы 1200 сом болуп калат.
