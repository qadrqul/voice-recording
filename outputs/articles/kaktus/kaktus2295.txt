Коронавируска каршы Sinopharm вакцинасын июль айынын орто ченинде Кыргызстанга алып келишет. Бул тууралуу бүгүн, 29-июлда өткөн брифинг учурунда саламаттыкты сактоо министринин орун басары Улук-Бек Бектурганов билдирди. 
"Кытайдан 150 миң доза алып келүү боюнча кызуу талкуу жүрүп жатат. Ал июлдун орто ченинде келет. Бардык сүйлөшүүлөр графикке ылайык өтүп, жаралган маселелер чечилди", - деп чиновник билдирди.
Белгилей кетсек, Кытай Эл Республикасы Кыргызстанга вакцинаны май айында эле бөлүп берген. Бирок жеткирип берүү мөөнөтү улам жылып отурган. Негизги көйгөй - вакцинанын алып келе турган чартердик рейстердин жок болушу.
