РФтеги Кыргызстандын ыйгарым укуктуу өкүлү Гүлнара-Клара Самат Москвадагы соода борборунун бириндеги эскалатордон жыгылган баланын абалы менен таанышты. Бул тууралуу элчилик маалымдады. 
Белгилүү болгондой 3-мартта, "Глобал" соода борборунда кыргызстандык бала эки кабат бийиктиктеги эскалатордон жыгылып, дароо ооруканага жеткирилген. 
Элчи оорукананын нейрохирургиялык бөлүмүнүн жетекчисине кайрылып, колдон келе турган бардык чараны көрүүнү суранды. 
Гүлнара-Клара Самат жабыркаган баланын туугандары менен да жолугуп, элчилик зарыл боло турган юридикалык жардам көрсөтө турганын билдирди. 
Элчиликтин юристтери жабыркаган баланын үй бүлөсү менен тыгыз иштешип жатышат. Маселе ведомствонун көзөмөлүндө.
  


























1

из 
3






