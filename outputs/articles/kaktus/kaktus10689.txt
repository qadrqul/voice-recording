Кыргызстандын хоккей боюнча курама командасы бардык атаандаштарын жеңип, үчүнчү дивизиондун (В тайпасы) командалары арасындагы дүйнөлүк чемпионаттын алтын медалына ээ болду.
Турнир Босния жана Герцеговинада 6 команданын катышуусунда өттү. Кыргызстандын курама командасы бардык беттештерде 76:5 эсебинде жеңишке жетишти. Алсак, хоккейчилерибиз Ирандын дарбазасына 18, Малайзиянын дарбазасына 22 жоопсуз гол киргизишти.
Эми, келерки жылы улуттук курама дагы бир жеңишти камсыздаса, Кыргызстандын командасы үчүнчү дивизиондун А тайпасында ойнойт.
Эске салсак, өткөн жылы улуттук курама хоккей боюнча дүйнө чемпионатында төртүнчү дивизиондо жеңишке жетишкен.
