Сузак районунда жергиликтүү тургун "Хизб ут-Тахрир" диний экстремисттик уюмдун идеологиясынан баш тартты. Бул тууралуу Улуттук коопсуздук мамлекеттик комитетинин басма сөз кызматы билдирет.
Маалыматка ылайык, радикалдык көз карашынан эл алдында баш тарткан Х.А.С. 2005-жылдан бери "Хизб ут-Тахрир" уюмунун кылмыштуу ишмердүүлүктөрүнө катышып, экстремисттик активдүү кызматкерлер менен жашыруун байланышта болгон.
"Профилактикалык иш-чаранын жүрүшүндө Х.А.С. тандап алган диний багытынын туура эместигин моюнга алып, жарандарды "Хизб ут-Тахрир" ДЭУ мүчөлөрүнүн мыйзамсыз чакырыктарына алданбоого чакырды", – деп айтылат билдирүүдө.
