8-июндан 9-июнга караган түнү Бишкектин Матросов көчөсүндө жайгашкан кампадан ири өрт чыкты. 
ӨКМ билдиргендей, өрт тууралуу билдирүү саат 01:20да келип, саат 04:40та өрт курчоого алынган. Өрттү он бригада өчүрдү.
Kaktus.media өрт чыккан жерге барды.
Эртең мененки саат 10до ӨКМ өрт болгон жерде дагы эле иштеп жатат. Сатуучулардын айтымында, бул өрттөө болушу мүмкүн.
Өзгөчө кырдаалдар министрлиги куткаруучулар кампадан көп көлөмдөгү курулуш материалдарын жана эң негизгиси кычкылтек баллондорун алып чыгып, анын аркасында жарылуунун алдын алууга жетишкенин билдирди.
