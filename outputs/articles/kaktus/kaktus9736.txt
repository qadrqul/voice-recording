Кыргызстан менен Өзбекстандын өкмөттүк делегацияларынын жумушчу топторунун кезектеги жолугушуусу болуп өттү. Бул туурасында министрлер кабинетинен кабарлашат.
23-декабрдан 27-декабрга чейин созулган жолугушууда тараптар кыргыз-өзбек мамлекеттик чек арасын демаркациялоо иштерин жөнгө салуучу укуктук жана техникалык документтердин долбоорлорун даярдады. Жолугушуу достук жана өз ара түшүнүшүү маанайында өттү. 
Иш-чаранын жыйынтыгында протоколго кол коюлду. Кийинки жолугушуу Өзбекстандын аймагында өтөт.
