17-19-декабрга чейин Бишкекте биринчи жолу Жаңы жыл алдындагы "Орус кышы" фестивалы өтөт. Бул тууралуу иш-чаранын уюштуруучулары кабарлашты.
Үч күн бою саат 09:00дөн 18:00гө чейин Чыңгыз Айтматов атындагы орус драма театрынын фойесинде артисттер ырдап-бийлеп, балдар жана чоңдор үчүн семинарлар, спектаклдер, Рождество жарманкеси, мода көргөзмөлөрү, оюндар жана сынактар көрсөтүлөт. 
Фестивалдын уюштуруучулары: Россиянын Кыргызстандагы элчилигинин колдоосу менен түзүлгөн "Мекендештер союзу" коомдук бирикмеси, Бишкектеги Россиянын илим жана маданият борбору (Орус үйү), ошондой эле Мамлекеттик улуттук орус драма театры.
