Кыргызстандын мусулмандар диний башкармалыгында Курман айттын болжолдуу датасын айтышты. Курмандыкка чалуу майрамы 20 же 21-июлга туш келет. 
"Бул болжолдуу айтылган дата. Так күнүн бир жума калганда айтабыз", - деп муфтият комментарий берди. Айт намазын аянттарда окууга чектөө коюлар-коюлбасы дагы ошондо чечилет.
Курман айт орозо айы бүткөндөн кийин 70 күн өтүп майрамдалат. 
Орозо айт быйыл 13-майда белгиленген. Өлкөдөгү эпидемиологиялык кырдаалдан улам айт намаз аянттарда эмес, мечиттерде гана окулган.
