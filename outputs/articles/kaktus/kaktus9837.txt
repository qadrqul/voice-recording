Өзгөчө кырдаалдар министрлиги ушул аптадан баштап катуу суук болорун эскертет.
13-январда абанын температурасы төмөндөйт. Чүй, Талас өрөөндөрүндө түнкүсүн -20…-25°, күндүз -14…-19° суук, Ош, Жалал-Абад, Баткен облустарынын өрөөндөрүндө жана Ысык-Көл ойдуңунда түнкүсүн -12…-17°, күндүз -9…-14° суук, Нарын облусунун дыйканчылык аймактарында жана тоолуу райондордо түнкүсүн -26…-31°, күндүз -17…-22° суук, тоо этектеринде түнкүсүн -22…-27°, күндүз -15…-20° суук, бийик тоолуу райондордо түнкүсүн -30…-35°, күндүз -23…-28° суук, Суусамыр өрөөнүндө түнкүсүн -33…-38°, күндүз -23…-28° суук болушу күтүлөт. 
Буга байланыштуу энергетика министри Таалайбек Ибраев аномалдуу суукта энергетиктерге күчөтүлгөн тартипте иш алып барууну тапшырды.
