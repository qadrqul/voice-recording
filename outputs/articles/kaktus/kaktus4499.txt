Презиент Садыр Жапаров аз камсыздалган үй бүлөлөр үчүн электрэнергиясына болгон тарифти 5- тыйынга чейин түшүрүүнү буюрду. Бул тууралуу бүгүн, 26-ноябрда, Коопсуздук кеңешинин жыйынында белгилүү болду. 
"1-январдан баштап биринчи электроэнергиядан жардам берели. Азыр 77 тыйын да, ошону 50 тыйынга түшүрүп бергиле. 1-январдан баштап 50 тыйынга түшсүн, калган 27 тыйынын сиздер бюджеттен субсидия кылып төлөп бересиздер", - деп белгиледи Президент Садыр Жапаров.
Ошондой эле, Мамлекет башчысы тийиштүү министрликтерге аз камсыз болгон үй бүлөлөрдүн даректерин, аты-жөндөрүн тактоону тапшырды. 
Президент Садыр Жапаровдун тапшырмасына ылайык, жаңы тарифтер 2022-жылдын 1-январынан тартып күчүнө кириши керек.
"Бир айдын ичинде дагы бир сыйра ревизия кылып чыккыла. 31-декабрга чейин эски тариф менен аласыңар дагы, 1-январдан баштап жаңы, 50 тыйындык тариф менен аласыздар. Ушул 110 518 үйдө. Бир айдан кийин сиздерден сурайбыз", - деп белгиледи Президент Садыр Жапаров.
Мындан тышкары, Президент Садыр Жапаров Министрлер Кабинетинин Төрагасы Акылбек Жапаровго тамак-аш жагынан да жардам берүү керектигин айтты.
"Жаңы жылдан кийин сөзсүз түрдө ун, май, шекер таратып бериңиздер. Көлөмүн өзүңүздөр талдап чыгыңыздар министрликтер менен, облустардагы өкүлдөрдөн", - деди Президент."
