Чүй облусуна караштуу Москва районундагы Ак-Суу айылында турак үйдөн өрт чыккан. Бул тууралуу Өзгөчө кырдаалдар министрлигинин басма сөз кызматы билдирет.
Маалыматка ылайык, тилсиз жоодон үйдүн 60 чарчы метр аянты жана тиричилик буюмдары күйүп кеткен. Андан тышкары, өрттөн 39 жаштагы Ш.Д. аттуу киши 2-даражадагы күйүк алып, райондук ооруканага жеткирилген. 
Учурда кырсыктын келип чыгуу себептери такталууда.
