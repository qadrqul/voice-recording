Баткен облусунун башчысы Абдикарим Алимбаевдин кеңешчиси 200 миң доллар опузалап алуу фактысы боюнча кармалган. Сот аны 2 айга камакка алуу түрүндөгү бөгөт чарасын тандады. Бул туурасында Kaktus.kg сайтына соттон билдиришти.
Баткен райондук соту 25-ноябрда шектүүнүн бөгөт чарасын карап, аны 2 ай камакка алуу чечимин чыгарды.
Белгилесек, 23-ноябрда президенттин Баткен облусундагы ыйгарым укуктуу өкүлүнүн кеңешчиси кармалган. УКМКдан билдиришкендей, кеңешчи көмүр казуучу ишкананын башкы директорунан 200 миң доллар өлчөмүндө пара алып жаткан жеринен колго түшүрүлгөн.
