2021-жылдын январ айынан бери Кыргызстанда 4 637 жол кырсыгы катталган. Бул тууралуу ЖКККББнин жетекчиси Азамат Исраилов кабарлады. 
Анын айтымында, акыркы сегиз айдын ичинде жол кырсыгынан 497 адам каза болду.
Исраилов белгилегендей, жол кырсыктардын 95% адамдык фактордон улам, тагыраак айтканда, жол эрежелерин билбегендиктен жана айдоочунун туура эмес аракетинин айынан болуп жатат. "Эң кейиштүүсү - сегиз айдын ичинде 8 миң айдоочу күбөлүгу жок кармалган", - деди ал.
Белгилей кетсек, бүгүн, 2-сентябрда жол коопсуздугу боюнча тегерек стол өтүп жатат.
