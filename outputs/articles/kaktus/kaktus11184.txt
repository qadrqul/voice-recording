СИЗОдо отурган Клара Сооронкулованын абалы начарлады. Бул туурасында анын жактоочусу Чынара Джакупбекова айтып чыкты.
"Клара Сооронкулова операциядан кийин СИЗОдо кала албай турганын эскерткенбиз. Анын иммунитети түшкөнүнө байланыштуу пневмония менен жабыркап жатканын СИЗОнун дарыгерлери аныкташты", - дейт жактоочу.
Белгилесек, Сооронкулова операциядан кийин СИЗОго кайра кайтарылган. Активисттер, Кемпир-Абад боюнча кармалгандар акыйкатчыга кайрылып, көз карандысыз дарыгерлер комиссиясын түзүүнү өтүнүшкөн.
