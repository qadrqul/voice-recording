Манас айылынын тургундары Бишкек - аэропорт "Манас" трассасын бууп салышкан. Бул кечээ, жол кырсыктын айынан жергиликтүү тургун каза болгондон кийин болду. 
Эске салсак, 19-сентябрь күнү кечиниде, "Манас" аэропортуна бараткан жолдо мотоцикл тепкен жаран жүргүнчүнү коюп кеткен. Жүргүнчү каза болду. 
Чүй облусунун ОИИБси маалыматты Kaktus.media редакциясына тастыктады. Жүргүнчүнү коюп кетүү жана анын каза болушу катталган. 
"Болжол менен кечки саат 21:00да Манас айылынын тургундары жол кырсыгы боюнча нааразычылыгын билдирип, Бишкек - "Манас" аэропорту жолун тосуп алышкан.
Милиция кызматкерлери жергиликтүү тургундарга түшүндүрүү иштерин жүргүзүшкөн. Андан тышкары, Сокулук райондук ИИБнин кызматкерлери жеринде коомдук тартипти камсыздашты", - деп облустун ОИИБси билдирген. 
Андан тышкары, жергиликтүү тургундар менен байкерлердин ортосунда пикир келишпестик болгону да белгилүү болду.
