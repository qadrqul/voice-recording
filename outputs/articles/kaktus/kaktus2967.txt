Президенттин Администрациясынын маалыматтык саясат бөлүмү билдиргендей, Эркинбек Осоев Кыргызстандын транспорт жана коммуникация министри болуп дайындалды.
Бүгүн, 10 -августта Садыр Жапаров тиешелүү жарлыкка кол койду.
Буга чейин Осоев Транспорт жана коммуникация министрлигинин Ислам өнүктүрүү банкынын инвестициялык долбоорлорун ишке ашыруу тобунда жол инженери болуп иштеген, министрликтин кыргыз-япон кызматташтыгынын долбоорлорун ишке ашыруу боюнча жумушчу топтун жетекчиси болгон. 2016 -жылдын апрелинде транспорт жана коммуникация министринин орун басары болуп дайындалган.
