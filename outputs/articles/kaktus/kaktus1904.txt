Алай районунда аба коргонуу күчтөрүнүн МИ-8 вертолету кулап түштү. Бул тууралуу Kaktus.media редакциясына жеке булактар билдирди. 
Берилген маалыматка ылайык, Аба күчтөрүнүн вертолету чек арада чыр-чатак чыккан жерге бет алган. Азырынча төрт адам жабыркаганы белгилүү. 
"Баш-аягы бортто 15 киши бар болчу. Учурда төрт киши аныкталды, аларга жардам көрсөтүлүп жатат", - деген маалымат редакцияга берилди. 
Коргонуу министрликтин басма сөз кызматы комментарий берген жок.
