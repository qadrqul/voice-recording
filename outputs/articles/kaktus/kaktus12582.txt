Бүгүн, 28-майда №26 Ленин шайлоо округу боюнча Жогорку Кеңешке мөөнөтүнөн мурда шайлоо өтүп, анда 29 талапкер ат салышты.
Алдын ала эсептөөлөр боюнча, Жогорку Кеңештин мурунку депутаты Дамира Ниязалиева алдыда келе жатат. Автоматтык эсептөөчү урналардагы бюллетендер 100% саналып бүттү.
Жалпысынан 124 908 шайлоочу катталган болсо, анын 17 423ү добуш берди.
Шайлоо саат 20:00дө аяктады. 
27-майда кезексиз шайлоодо 83 шайлоочу (85,57%) имараттан тышкары добуш берген. 
Мөөнөтүнөн мурда шайлоого 29 талапкер (24 эркек, 5 аял) катышты.
