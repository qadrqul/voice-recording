УКМКнын 9-башкармалыгынын экс-кызматкери, Кыргызстандын мурунку президенти Алмазбек Атамбаевдин жансакчыларынын жетекчиси Канат Сагымбаев ИИМде сурак берип жатат. Бул тууралуу Кундуз Жолдубаева билдирди. 
Адвокат Замир Жоошевдин айтымында, Сагымбаевге 2020-жылдын 5-6-7-октябрдагы окуялар боюнча козголгон кылмыш ишинин алкагында билдирүү берилет. 
Андан тышкары, адвокат берген маалыматка ылайык, Канат Сагымбаев 2020-жылдын 5-октябрында СИЗО-1де болчу. 6-октябрда Бишкектин Биринчи май райондук сотунун чечими менен үй камагына чыгарылган. Демек, анын ошол күндөрдөгү окуяларга тиешеси жок. 
