Буга чейин ок атууну токтотуу тууралуу макулдашууларды карабай, тажик тарап кайрадан ок атууну улантып жатат. Бул тууралуу УКМКнын Чек ара кызматы маалымдады.
УКМКнын маалыматы боюнча саат 18:30га карата чек арада абал тынчыган жок.
"Тажик тарап Лейлек районундагы Жаңы-Жер, Кулунду аймактарын көздөй кайрадан ок чыгарып жатат. Алар залптык октун реактивдүү тутумун пайдаланганы аныкталды", - Деп билдирген.
Кыргызстандын чек арачылары ок атууну токтотуу үчүн бардык аракетин көрүп жатканы кошумчаланды. 
Эскерте кетсек, буга чейин УКМК жетекчиси Камчыбек Ташиев макулдашуу болгонун ок атуу токтой турганын билдирген эле.
