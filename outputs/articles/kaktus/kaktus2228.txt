Бишкек мэриясынын Жерди пайдалануу жана курулуш башкармалыгы "Тазалык" ЖКнын атайын бөлүмү менен биргеликте мыйзамсыз объектилерди демонтаждоону улантууда. Бул тууралуу борбор калаанын муниципалитетинин басма сөз кызматы билдирди.
Тосмо, темир дарбазалар жана убактылуу үй Манас проспектиси 197в дарегинен алынып салынды. Ошондой эле ал жерде 197б дарегиндеги үйдүн тосмосу алынган.
Жайыла Баатыр көчөсүндө дүкөн бузулуп, Алыкулов жана Арабаев көчөлөрүнүн кесилишинен жеңил салмактагы объект алынып салынды.
Мындан тышкары Жолон көчөсүндө жайгашкан башкаруу пункту жана ашканасы демонтаждалган.
Эгерде сиз мыйзамсыз орнотулган объектинин күбөсү болуп калсаңыз, анда 0707 48 61 62 номерине чалып, фото жана видео фактыларды жөнөтүңүз.
