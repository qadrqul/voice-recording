Бишкектеги аба-ырайы жолдордо көйгөй жаратууда. Айрым шаардыктар такси кызматын чакырта албай жатканына арызданса, башкалары, баса турган жердин баары көлчүк деп нааразы болуп жатышат. 
Горький көчөсүндө айдоочуларды жагымсыз сюрприз күтүүдө. Жолдун четиндеги арыктын суусу ташып, тегеректин бардыгын каптап калган. Бир караганда суунун бети жолдун уландысындай көрүнөт. Ошону байкабай калган эки айдоочу унаасын арыкка түшүрүп алышкан. 
