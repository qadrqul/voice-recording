Кыргызстан менен Тажикстандын ортосундагы конфликтти токтотуу жана кагылышууга алып келген маселени чечүү боюнча протоколго кол коюлду. УКМКнын төрагасы Камчыбек Ташиев бүгүн, 25-сентябрда тажикстандык кесиптеши менен жолугушту.
"Кыргызстан менен Тажикстан дайыма конфликтке алып келген 4 чек ара постторун алып салуу боюнча сүйлөштүк. Кыргыз тараптан "Тамдык", "Дача", "Булак-Башы" жана "Катта Туз" чек ара заставалары жана посттору толук алынды. Ал жерде аскерлер дагы, жайкын тургундар дагы болбойт. Ал эми Тажикстан тарап "Бидок", "Кех", "Кара-Чикум" жана "Шаршене" чек ара постторун алды", - деди Ташиев.
Ал белгилегендей, кол коюлган протокол боюнча жергиликтүү бийлик өкүлдөрүнө тиешелүү тапшырмалар берилди. Анын аткарылышы көзөмөлдө болот.
