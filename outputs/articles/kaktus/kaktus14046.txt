Чолпон-Ата шаарында кыргыз-өзбек биргелешкен демаркация комиссиясындагы Кыргыз Республикасынын жана Өзбекстан Республикасынын өкмөттүк делегацияларынын жумушчу топторунун жолугушуусу болуп өттү. Министрлер кабинетинен билдиришкендей, жолугушуу 13-августтан 19-августка чейин созулду. 
Сүйлөшүүлөрдүн жүрүшүндө кыргыз-өзбек мамлекеттик чек арасын демаркациялоо маселелери талкууланды, ошондой эле демаркация иштерин жүргүзүү үчүн атайын (жалпы) геодезиялык тармакты түзүү боюнча даярдык иштери жүргүзүлдү.
Сүйлөшүүлөр достуктун жана өз ара түшүнүшүүнүн кырдаалында өттү. 
