Казакстандын футбол боюнча улуттук курама командасы Даниянын курамасын 3:2 эсебинде утуп алды. Эл аралык спорт серепчилери муну сенсациялуу жеңиш деп аташты.
Белгилей кетсек, учурда Казакстан 2024-жылкы Европа чемпионатынын тандоо туруна катышып жатат.
Тандоо оюну 26-мартта Астанада өттү. Анда даниялыктар 2:0 эсебинде алдыда келе жатып, бирок оюн аяктагыча казакстандын футболчулары удаа 3 гол киргизгенге үлгүрүштү.
Бул казакстандык команданын тандоо айлампасындагы биринчи жеңиши. Эми алар 17-июнда Сан-Марино менен беттешет.
