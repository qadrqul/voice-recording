Оштогу "Первый жилищный" коммерциялык эмес турак жай кооперативинин жетекчилерине жана негиздөөчүлөрүнө 3 берене боюнча кылмыш иши козголуп, тергөө иштери жүрүүдө. Бул тууралуу шаардык ички иштер башкармалыгынан кабарлашат.
Тергөөнүн жүрүшүндө көптөгөн арыз-даттануулар келип түшкөн. Бүгүнкү күндө аталган коммерциялык эмес кооператив тарабынан жалпы 18 миллион 188 миң 260 сом зыян келтирилген.
16-июлда кылмышка шектелип кооперативдин төрагасы И.Б. кармалып, убактылуу кармоочу жайга киргизилди.
Жабыркагандар болсо Ош ШИИБдин тергөө кызматына кайрылса (дареги Э.Алиев көчөсү 128) же (03222) 7-14-39, (0772) 33-33-13, 102 номерлерине чалса болот.
