Бүгүн, 20-сентябрда, Бишкектин Биринчи май райондук сотунда 2019-жылдын 7-8-августундагы Кой-Таш окуялары боюнча кезектеги соттук отурум өтүп жатат. 
Сот залында Равшан Жээнбеков келечекте ушул башаламандыкка жана ишти фальсификациялоого катышкандар - судьялар, прокурорлор жана тергөөчүлөр түрмөгө отургузула тургандыгын ЖМКларга билдирди. 
"Медеров деген судья калыстыкты сактабай, ишти айыптоочу маңызда өткөрө турганына көзүм жетип турат", - деди Жээнбеков. 
Эске салсак, 2021-жылдын 14-апрелинде төрагалык кылган судья Азирет Медеров өзүнүн чечими менен Алмазбек Атамбаевге карата медициналык экспертизаны дайындаган, ошого байланыштуу иш белгисиз мөөнөткө жылдырылган болчу.
