Түркиядагы жер титирөөнүн кесепеттерин жоюуга тартылган кыргыз куткаруучулары урандылардын алдынан 19 адамдын сөөгүн табышты. Бул тууралуу ӨКМнын маалымат кызматынан кабарлашты.
Кыргызстандан барган куткаруучулардын башчысы Ырысбек Жолдошбаев 2 кишинин денеси кинологдордун иттери аркылуу табылганын билдирди.
Кыргызстандык куткаруучулардын издөө-куткаруу иштери Кахраманмараш шаарындагы Он эки шубат районунда жүрүп жатат. Өзгөчө кырдаалдар министри Бообек Ажикеев абалды көзөмөлдөп, саат сайын байланышууда.
Издөө, куткаруу иштери түнү менен жүргүзүлдү. 
