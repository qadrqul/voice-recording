Президент Садыр Жапаров "Кыргыз Республикасынын мамлекеттик сыйлыктары менен сыйлоо жөнүндө" жарлыкка кол койду. Ага ылайык, Кыргыз Республикасынын эл артисти ардак наамы менен:
Сыймыкбек Бейшекеев - эстрада ырчысы, "Сыймык" чыгармачылык-оюн-зоок борборунун артисти;
Мурат Мамбетов - актёр, режиссёр, "Кыргызстан театр ишмерлери союзу" коомдук бирикмесинин мүчөсү;
Алтынай Нарбаева - Чүй облусунун Ысык-Ата районунун маданият бɵлүмүнүн Б. Эдигеев атындагы "Ысык-Ата-Арашан" элдик-фольклордук ансамблинин солисти;
Назаркул Сейдракманов - Кыргыз улуттук "Манас" театрынын артисти, манасчы;
Чырмаш Төрөбеков - Токтогул Сатылганов атындагы Кыргыз улуттук филармониясынын солисти-вокалисти сыйланышты.
Аты аталгандар социалдык-экономикалык, интеллектуалдык жана маданий потенциалын өнүктүрүүгө кошкон олуттуу салымы, кесиптик ишиндеги чоң жетишкендиктери үчүн, ошондой эле Кыргыз Республикасынын көз карандысыздыгынын күнүнө байланыштуу сыйланышты.
