Министрлер кабинетинин төрагасы Акылбек Жапаров жумушчу сапары менен Баткен облусунда жүрөт. Ал салынып жаткан турак үйлөдүн сапаты менен таанышат дешет министрлер кабинетинен.
Белгилесек, 2022-жылдын 14-17-сентябрь күндөрү кыргыз-тажик мамлекеттик чек арасында орун алган каргашалуу окуядан 418 үй жарактан чыккан. Анын ичинде Баткен районунда – 317, Лейлек районунда – 100 жана Баткен шаарында 1 турак жай талкаланган. 
Ошондой эле министрлер кабинетинин башчысы Акылбек Жапаров Баткен жана Ош облустарында болгон куралдуу кагылышуунун кесепетинен бузулган жана талкаланган административдик-аймактык бирдиктерди калыбына келтирүү жана өнүктүрүү боюнча мамлекеттик комиссиянын көчмө отурумуна катышат.
