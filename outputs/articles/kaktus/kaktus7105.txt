Алымкадыр Бейшеналиев СИЗОдон бошотулду. Бул тууралуу редакцияга жактоочу Рустам Исаев билдирди.
Анын айтымында, бүгүн, 16-июнда Бишкек шаардык сотунун соттук коллегиясы Бейшеналиевди камактан бошотту. Анын баш коргоо чарасы үй камагына өзгөртүлдү.
Эске салсак, саламаттыкты сактоо министри Алымкадыр Бейшеналиев 2-июнда Башкы прокуратуранын кызматкерлери тарабынан кармалган. Ага карата жети кылмыш иши тергелип жатат. 2-июндан бери ал УКМКнын СИЗОсунда.
