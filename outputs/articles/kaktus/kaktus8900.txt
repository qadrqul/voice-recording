Оор атлетика боюнча кыргызстандык спортчу Бекдөөлөт Рыскулбеков Манама шаарында (Бахрейн) өтүп жаткан Азия чемпионатында күмүш медаль тагынды. 
Спортчу 102 кг салмак категориясында катышкан. Ал жулкуп көтөрүүдө 173 килограммды, ал эми түртүп көтөрүүдө 216 килограммды көтөрүп, жалпы 389 упай менен 2-орунду ээледи.
Белгилей кетсек, буга чейин аталган мелдеште оор атлетчи Эмил Молдодосов 89 кг салмак категориясында күмүш медалга ээ болгон.
