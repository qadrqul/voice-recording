Аламүдүндө турак үйдөн өрт чыгып, бир адам каза тапса, дагы бирөө жабыркады. ӨКМнын маалымат кызматынан кабарлашкандай, кырсык 18-декабрда катталган.
Маалыматта айтылгандай, Аламүдүн районунун Восток айылындагы турак үйдөн чыккан өрт 2 сааттан ашык убакытта өчүрүлгөн.
Өрттүн кесепетинен Б.О.Г. аттуу аял киши түтүнгө ууланып каза болду. Ал эпилепсия оорусу менен жабыркап келген. Мындан сырткары кырсыктын кесепетинен 1986-жылы туулган В.О.Д. аттуу эркек киши жабыркады.
Куткаруучулар жаранды үйдөн чыгарышып, ооруканага жеткиришти.
Сүрөт иллюстрациялык.
