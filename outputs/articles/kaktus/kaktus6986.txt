"Баха" суу өткөргүчүндө оңдоо-калыбына келтирүү иштерине байланыштуу 9-июнда саат 9.00дөн 23.00гө чейин борбордун айрым райондоруна таза суу убактылуу токтотулат. Бул тууралуу "Бишкексууканал" башкармалыгынын билдирди.
Таза суу Тыналиев, Масалиев, Садырбаев көчөлөрү Абдрахманов көчөсүнөн Арча-Бешик конушунун батыш чек арасына чейин, Айни, Осмонов, Циолковский, Муромская, Гагарин, Псковская-Тыналиев көчөлөрүндө, ошондой эле Сары -Өзөн, Салкын-Төр, Төмөнкү Орок, Ала-Арча, Арча-Бешик, Плодовое, Калтар, 105 контур жана Селекция конуштарында өчүрүлөт.
Бишкек мэриясы шаар тургундарынан келтирилген ыңгайсыздыктар үчүн кечирим сурайт жана алдын ала суу камдап алууларын суранат.
