Бүгүн, 10-мартта Кыргызстанга иш сапары менен Түркиянын тышкы иштер министри Мевлют Чавушоглу келет. Мындай маалыматты КРдин ТИМи билдирди. 
Белгилүү болгондой, эки өлкөнүн тышкы иштер министрлери сүйлөшүп, стратегиялык пландаштыруу группаларынын бирдиктүү жыйыны өтөт. Андан тышкары Чавушоглу Кыргызстандын жетекчилиги менен жолугушат. 
Иш сапардын жүрүшүндө Түркиянын ТИМинин жетекчиси менен саясий, соода-экономикалык, маданий-гуманитардык жана башка тармактарда эки тараптуу кызматташууну өнүктүрүү тууралуу сүйлөшүүлөр болот.
