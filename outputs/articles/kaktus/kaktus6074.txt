Кремль Россия менен Украинанын ортосундагы сүйлөшүүлөрдүн чоо-жайын ачыкка чыгаруу сүйлөшүү процессине зыян гана келтирет деп эсептейт. Орус президентинин басма сөз катчысы Дмитрий Песковдун айтымында, талкуу орус тарап каалагандан "бир топ жай жана анча маңызсыз" жүрүп жатат, деп жазат "Коммерсант".

Буга чейин Владимир Зеленский Россия менен коопсуздук кепилдиги жана КДР, ЛХР жана Крым боюнча сүйлөшүүлөрдө компромисске баруу маселеси бүткүл украиналык референдумда чечилиши керектигин айткан. Эске салсак, Россия аскерий операциянын максаты катары Украинанын бейтарап статусун, Донецк жана Луганск жумурияттарынын көз карандысыздыгын таанууну, ошондой эле Крымга Россиянын ээлигин таануу деп билдирген.
Дмитрий Песков Украина суверендүү мамлекет экенин жана ал жерде "мамлекет ичиндеги окуялар болушу керек" деп белгиледи. "Бирок, эки делегациянын столунда сүйлөшүлө турган нерселер бар. Мен булардын майда-чүйдөсүнө чейин кийлигише албайм", - деди орус президентинин басма сөз катчысы.
"Делегациялардын координациялоосун талап кылган көптөгөн нюанстар бар. Биздин сүйлөшүүчү топтун тажрыйбасы көп. Бул украиналыктардын иши", - деп кошумчалады ал.
Бир күн мурун Песков ошондой эле Кремль Россия менен Украинанын ортосундагы сүйлөшүүлөрдө ок атышпоо маселесин карабай жатканын айткан. Президенттин басма сөз катчысынын айтымында, буга чейин согуштук аракеттерди токтотуу украин тарап тарабынан бир нече жолу бузулган.
