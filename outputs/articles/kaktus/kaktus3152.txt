Өткөн жума, 20 -августта, Кыргызстандын Корея Республикасындагы элчиси Динара Кемелова Корея телекомунун президенти Ку Хюн Мо менен жолугушту.
Элчиликтин басма сөз кызматы билдиргендей, жолугушууда тараптар үстүбүздөгү жылдын июль айында болгон бизнес делегациясынын Кыргызстанга болгон иш сапарынын жыйынтыктарын талкуулашты. Атап айтканда, маектештер Smart city менен кошо энергетика, саламаттыкты сактоо, туризм жана МКТ тармактарына инвестиция салуу боюнча пикир алмашышты.
Корея Телекомдун Президенти Кыргызстанда Кыргызстандын экономикасынын артыкчылыктуу секторлорунда долбоорлорду ишке ашыруу үчүн зарыл потенциал бар экенин белгиледи. Ал биргелешкен иш менен Кыргызстан региондо маалыматтык -коммуникациялык технологиялар (МКТ) боюнча лидер боло аларын баса белгиледи. Корея телекомунун президенти корпорация санариптештирүү жаатындагы тажрыйбасын өткөрүп берүүгө, ошондой эле долбоорлор ишке ашырылган учурда маалыматтык технологиялар жаатында адистерди даярдоого даяр экенин маалымдады.
