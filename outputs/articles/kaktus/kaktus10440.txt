Жалал-Абад облусунун Сузак районундагы диний борбордун ишине бөгөт коюлду. УКМКнын маалыматына караганда, диний борбордо кыз-келиндер таалим алып келишкен.
16-февралда УКМКнын Жалал-Абад облусу боюнча башкы башкармалыгы тарабынан Мундуз айылындагы "Чолпонай" диний борборунун ишмердүүлүгү текшерилген.
Анын жыйынтыгына ылайык, диний окуу борбору 2022-жылдын ноябрында "Дин тутуу эркиндиги жана диний уюмдар жөнүндө" 8 жана 10-беренелерин бузуу менен негизделгени аныкталган. 
Текшерүүнүн жыйынтыгында аталган борбордун ишмердүүлүгү токтотулуп, Кыргыз Республикасынын 142 кодексинин 1-бөлүгү "Укук бузуулар жөнүндө" беренесине ылайык тиешелүү актылар түзүлүп, 5500 сом өлчөмүндө айып салынды.
