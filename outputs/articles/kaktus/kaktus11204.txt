Лилия Кадырбердиева Эл аралык валюта фондунун Кыргызстандан аткаруучу директорунун кеңешчиси болуп дайындалды. Тиешелүү буйрукка 22-мартта президент Садыр Жапаров кол койгон.
Эске салсак, буга чейин аткаруучу директордун кеңешчиси кызматын президенттин 2023-жылдын 17-мартындагы буйругу менен кайра чакыртып алынган Толкунбек Абдыгулов ээлеп келген.
Кадырбердиева Эл аралык валюта фондунун Вашингтондогу кеңсесинин кызматкери болгон. Ал ошондой эле ЭВФтин Кыргызстандагы Туруктуу миссиясында экономист кызматын аркалаган.
