Түштүк Кореянын "Кальмар оюну" сериялынын экинчи сезону чыгат. Бул тууралуу Netflix компаниясы 10 секунддук видеосу аркылуу жарыялады. 
"Кальмар оюну" расмий түрдө 2-сезонго кайтып келди",-деп айтылат компаниянын Twitter баракчасында.
Ошондой эле, Netflix "Кальмар оюнунун" режиссёру жана жазуучусу Хван Дон-хёктун билдирүүсүн чыгарды. Анда ал сериалдын уландысы болорун тастыктады. 
Эскерте кетсек, "Кальмар оюну" Netflixтеги эң ийгиликтүү шоу болуп саналат. Сериал 2021-жылдын 17-сентябрында жарык көргөндөн кийинки алгачкы төрт жумада эле көрүүчүлөр сериалды көрүүгө 1,65 миллиард сааттан ашык убакытын бөлүшкөн.
