Саламаттыкты сактоо жана социалдык өнүктүрүү министри Алымкадыр Бейшеналиев журналисттердин коронавирустун төртүнчү толкуну болобу, деген суроосуна жооп берди. 
"Эгер биз калктын 70%ын вакцинациялоого жетишсек, анда төртүнчү толкун болбойт", - деди ал. 
Министрдин айтымында, 2022-жылдын 1-январына чейин жогоруда айтылган көрсөткүчкө жетүү пландалууда. Эске салсак, буга чейин министр 1-сентябрга чейин элдин 70%ы эмделет деп убадалаган болчу. 
Саламаттык министрликтин билдирүүсү боюнча, бүгүнкү күндө кыргызстандыктардын 38%да коронавируска карата табигый иммунитети иштелип чыккан, ал иммунитет жарым жылга чейин жетет.
