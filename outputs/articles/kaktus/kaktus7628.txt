Маданият министрлиги 5 телеканалдын көрсөтүүсүн токтотту. Бул тууралуу аталган маданият, маалымат, спорт жана жаштар саясаты министри Азамат Жаманкулов маалымат жыйынында билдирди.
Иши токтотулган каналдар - "8-канал", "РТВ Медиа", "НТВ KG", "Домашный", "ЭМТВ" каналдары (уруксаты жокко чыгарылган). Аларга буга чейин эскертүүлөр жана айып пулдар салынган.
Ошондой эле министрлик тарабынан 6 айдын ичинде 2 радиоканалга, 3 телеканалга (1 кайра таризделген) жана 158 телерадиоберүү операторуна (2 оператор) уруксат берилген.
Министрдин айтымында, телеканалдар тил саясатын сактаган эмес. Жобого ылайык, берүүлөрдүн мазмунунун 50 пайызы кыргыз тилинде болушу керек болчу.
