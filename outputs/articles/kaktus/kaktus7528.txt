Эркин күрөш боюнча өлкөнүн кыз-келиндер курама командасы тууралуу толук метраждуу даректүү тасманын 60 мүнөттүк алгачкы бөлүмү тартылып бүттү. Бул туурасында "Кыргызфильм" улуттук киностудиядан маалымдашат.
Тасманы тартуу иштери 2022-жылдын башында башталган. 
Даректүү тасмада кыргыздын дүйнөгө таанымал кыздары Айсулуу Тыныбекова, Мээрим Жуманазарова жана башка спортчу кыздарынын жашоосу, өмүр баяны, машыгуу учуру, эл аралык таймаштарга катышкандыгы, коомчулук билип-билбеген окуялары, кыял-жоруктары чагылдырылат. 
Алдыда дагы 60 мүнөттөн турган 6 бөлүмдүү фильмдин уландысын тартуу пландалууда. 
Тасма "Кыргыздын кыраан кыздары" деп аталат, сценаристи жана режиссёру – Асел Жураева.
