Илон Масктын мээ чиптерин чыгарган Neuralink компаниясы адамдардын клиникалык сыноолорун өткөрүүгө уруксат алды. Бул тууралуу РБК билдирди.
"Биз FDA (Тамак-аш жана дары-дармек башкармалыгы) биринчи клиникалык сынообузду ишке ашырууга уруксат алганыбызды жарыялоого кубанычтабыз", - деп жазды компания "Твиттерде". Neuralink белгилегендей, "алардын бул технологиясы көптөгөн адамдарга жардам берүүгө мүмкүндүк берет."
Кабарда биринчи клиникалык сыноолорго кабыл алуу азырынча ачык эместиги айтылат.
Буга чейин, 2-мартта Reuters Neuralink компаниясынын азыркы жана мурдагы жети кызматкерине шилтеме жасап, FDA Маск жана анын компаниясына адамдарга чиптер менен сыноо сунушунан баш тарткан. Агенттик эксперименттерди өткөрүүдөн мурун компания чечиши керек болгон ондогон көйгөйлөрдү белгилеген.
Neuralink - бул Масктын нейрочиптерди иштеп чыгуучу компаниясы. Бул Bluetooth аркылуу мээ сигналдарын берүүгө мүмкүндүк берет. Ошентип анын жардамы менен компьютерди же смартфонду түз башкарууга болот. Алуучу капсуланы угуу аппараты сыяктуу кулактын артына бекитет деп болжолдонууда. Андан мээге жип сымал электроддор барат. Жалпысынан мээге 1500гө чейин электрод орнотулат, алардын ар бири адамдын чачынан төрт эсе ичке.
Масктын айтымында, чип гормондорду көзөмөлдөөгө, тынчсыздануу менен күрөшүүгө жана ал тургай мээнин эффективдүү иштешине жардам берет. Алгачкы сыноолор келемиштер менен маймылдарга жасалган жана ийгиликтүү болгон дейт ишкер.
2022-жылдын декабрь айында Reuters агенттиги жаныбарларга ырайымсыз мамилеси боюнча даттануулардан улам Neuralink боюнча иликтөө жүргүзгөндүгүн билдирген. Ишкананын кызматкерлери жаныбарларга тестирлөө шашылыш жүргүзүлүп, алардын азап чегип, өлүмүнө алып келерин айтып нааразы болушкан. Агенттиктин карамагында ондогон Neuralink документтери бар болчу, ага ылайык, ийгиликсиз сыноолор бир нече жолу кайталаганы далилденген. Мындан улам эксперименттер учурунда текшерилген жана өлтүрүлгөн жаныбарлардын санын көбөйгөн.
