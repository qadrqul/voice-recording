Россия Федерациясынын Президентинин басма сөз катчысы Дмитрий Песков Россия менен Кыргызстандын президенттери Владимир Путин менен Садыр Жапаров Астанада жолугушууга макулдашканын билдирди. Бул тууралуу ТАСС билдирет.
"7-октябрда Санкт-Петербургда өтккөн КМШнын [бейрасмий] саммити башталар алдында Владимир Путин Садыр Жапаров менен телефон аркылуу сүйлөшкөн. Алар Астанада жолугушуп, эки тараптуу маселелерди талкуулоону макулдашты", - деди "Россия-1" телеканалынын эфиринде.
12-14-октябрда 2022-жылы Шериктештикке төрагалык кылган КМШ саммиттери, Азияда өз ара аракеттенүү жана ишеним чаралары боюнча жолугушуулар, ошондой эле мамлекет башчыларынын "Орусия – Борбордук Азия" форматындагы жолугушуусу өтөт.
