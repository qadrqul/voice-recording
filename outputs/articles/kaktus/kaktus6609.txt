Мексикалык мушкер Сауль Канело Альварести жеңип алган теги кыргызстандык Дмитрий Бивол күйөөрмандарына кайрылып, колдоо көрсөткөндүгү үчүн ыраазычылык билдирди. Андан тышкары КРдин улуттук курамасынын башкы машыктыруучусу Данияр Төлөгөн уулун атап:
"Данияр, уксаң, Токмоктон Вегасты көздөй жол бар экен да. Иштеш керек!", - деп жылмаюу менен дүйнө чемпиону айткан. 
Публикация от КАКТУС МЕДИА НОВОСТИ БИШКЕК (@kaktus__media)
Эске салсак, Канело менен Биволдун беттеши Лас-Вегаста өткөн бокс кечесинин негизги окуясы болду. Россия үчүн беттешке чыгып жүргөн Дмитрий Бивол WBA Super'дин оор салмактагы чемпиондук курун жактады. 
Дмитрий Бивол 1990-жылдын 18-декабрында Токмок шаарында туулган. 6 жашынан тарта бокско кызыгып, Вячеслав Шараповдун кол алдында машыккан. Бивол Кыргызстандын өспүрүмдөр курама командасына кирип, өзүнүн салмак категориясында биринчиликти эч кимге берчү эмес. 15 жашында Россияга көчүп кеткен.
