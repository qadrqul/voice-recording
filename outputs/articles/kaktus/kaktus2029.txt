Бишкекте алдамчылыкка шектелген уюшкан кылмыштуу топтун мүчөсү кармалды. Бул тууралуу борбор калаанын Октябрь райондук ички иштер башкармалыгынын басма сөз кызматынан билдиришти.
Маалым болгондой, 26-январда шаардын тургуну милиция кызматкерлерине кайрылып, шектүү анын батирин күрөөгө күрөөгө коюп, насыяны төлөп берүүгө көндүргөнүн айткан. Ал арыз ээсинен эки миллион сом алып, дайынсыз жоголгон.
Факты кылмыштардын бирдиктүү каттоосуна алынып, Кыргыз Республикасынын Кылмыш-жаза кодексинин 204-беренеси "Алдамчылык" боюнча сотко чейинки өндүрүш башталды. Укук коргоо органдары шектүү 42 жаштагы жаранды кармап, убактылуу кармоочу жайга киргизишти.
Анын ушул сыяктуу кылмыш фактыларына тиешеси бар экендиги такталууда.
