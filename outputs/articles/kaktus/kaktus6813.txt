Бүгүн, 24-майда Бишкектеги курулушу бүтө элек 2-ЖЭБде жергиликтүү тургундар жардырууларды угуп, тик учак учканын жана көп сандаган аскер кызматкерлерин да байкашкан. Аталган мекемеде "Өз ара аракеттенүү-2022" биргелешкен антитеррордук машыгуулар өтүп жатканын Улуттук коопсуздук боюнча мамлекеттик комитети билдирди.
Иш-чарага УКМКнын, Өзгөчө кырдаалдар министрлигинин кызматкерлери, чек арачылар, милиция кызматкерлери жана дарыгерлер катышууда.
Машыгууларга УКМКнын АТК директору – УКМКнын төрагасынын орун басары Айбек Шаменов да катышууда.
