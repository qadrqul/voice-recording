Ысык-Көлдүн Тоң районундагы суу жээктен аял кишинин жансыз денеси табылып, анын жакындары изделип жаткан. Облустук ички иштер башкармалыгынан билдиришкендей, маркумдун сөөгүн жергиликтүү тургундар табышкан.
Маалым болгондой, 6-сентябрда Кең-Сай айылында суу жээктен болжол менен 20-30 жаш чамасындагы аялдын жансыз денеси табылган. Териштирүү иштеринин жүрүшүндө каза болгон жаран Жети-Өгүз районунун 41 жаштагы С.Э. аттуу тургуну экени такталды.
Маркумду жакындары таанып, сөөгүн туулган айылына алып кетишти дешет башкармалыктан.
