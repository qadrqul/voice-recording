Бишкектин жаңы жылдык жасалгасы боюнча маалыматтар таралууда. Ага шаардык муниципалитет жалпысынан 5,6 миллион сом сарптамакчы болгон.
Сүрөттөр бүгүн, 16-декабрда эртең менен Бишкектин борбордук бөлүгүндө – Ала-Тоо аянтына жакын жерде тартылган. Буга чейин балатылардын жасалгаларын жаңыртып берүүнү убадалашкан эле.
Муниципалитет шаардык бюджеттин каражаттарын максаттуу жана ачык-айкын пайдалануу боюнча күмөндөрдү жоюу максатында жарандык активисттерди жана блоггерлерди 2022-жылга даярдык көрүү жана майрамдоо боюнча шаардык штабдын жыйынына катышууга чакырарын билдирген.
Аянттагы балаты расмий түрдө жарыгын күйгүзө элек. Азырынча муниципалдык кызматтардын жаңы жылдык жасалгалоо иштери аягына чыга элек сыяктуу.
