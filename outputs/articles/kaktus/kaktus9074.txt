Москвада кармалып, Бишкекке жеткирилген экс-депутат Орозайым Нарматова менен жарандык активист Илгиз Шаменов СИЗО-1ге камакка алынды. Аларды 2 айга камоо чечимин Биринчи Май райондук соту кабыл алды.
Жактоочулар Нарматова менен Шаменовдун кармалышын мыйзамсыз жана негизсиз деп табууну өтүнүштү.
Бирок сот экс-депутат менен активистти эки айга камоо чечимин чыгарды.
Эске салсак, Орозайым Нарматова жана жарандык активист Илгиз Шаменов Россияда кармалып, 28-октябрда Кыргызстанга алынып келген.
