Италиянын жогорку окуу жайларына өтүп, виза ала албай жаткан кыргызстандык студенттер президент Садыр Жапаровго жана тышкы иштер министри Жээнбек Кулубаевге кайрылуу жолдошту.

Алар документтерди көпкө күтүп калгандыктан Италиянын D жана DDV категориясындагы улуттук визаны ("Билим берүү документтерин мыйзамдаштыруу") алууга жардам берүүнү суранышат.
190дон ашык студент Италиянын Кыргызстандагы ардактуу консулу Мария Беспалова аркылуу тиешелүү документтерди кароого тапшырышкан.
Студенттер документтерди кароо 3 айдан ашык убакыт, айрым студенттердики 5 айга созулуп жатканын белгилешти.
"Италиянын Казакстандагы элчилигинен эч кандай жооп болбогондуктан документтерибиздин абалы эмне болуп жатканы белгисиз. Ал эми Казакстандын көп студенти ушундай эле визаны 2 жуманын ичинде алып жатышат", - деп нааразы студенттер.
Италиянын университетинде толук кабыл алуу процедурасы бар (Университетке толук кабыл алуу), ал үчүн чет элдик студенттер университеттерге D жана DDV категориясындагы визаларды бериши керек. Ал эми мындай кабыл алуунын акыркы мөөнөтү 2022-жылдын 31-октябры болуп саналат. Ошентип, кыргызстандык студенттердин басымдуу бөлүгү университеттерден чыгарылуу алдында турат.
