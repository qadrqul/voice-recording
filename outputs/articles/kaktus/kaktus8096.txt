Ак Үйдүн алдындагы роза гүлүнүн көчөттөрүн белгисиз адамдар сындырып кетишти. Бишкек шаардык мэриясынан учурда тартип бузгандар изделип жатканын кабарлашты.
Маалым болгондой, бүгүн, 26-августта "Бишкекжашылчарба" муниципалдык ишканасынын кызматкерлери эртең мененки аймакты кыдыруу учурунда Жогорку Кеңештин имаратынын жанындагы 4 даана роза бадалдар сынганын аныкташкан. 
"Бул гүлдөр 2007-жылы отургузулган. Топуракта жакшы бекемделиши үчүн сөңгөгү байланган казыктар үзүлүп кеткендиктен жашыл аянттар атайылап талкаланганы аныкталды. Мындан тышкары тартип бузуучулар 20га жакын сальвияны тебелеп кетишкен", - дешет мэриядан.
