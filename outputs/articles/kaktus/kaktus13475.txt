Блогер Эртай Искаков эки айга камакка алынды. Бул тууралуу Чүй облустук сотунун басма сөз кызматы кабарлады. 
Блогер, Жогорку Кеңештин депутаттыгына талапкер Эртай Искаковго карата баш коргоо чарасы катары Бишкектеги СИЗО-1ге эки айга камакка алуу тандалды. Мындай чечимди бүгүн, 17-июлда Сокулук райондук соту чыгарды.
Учурда Сокулук райондук сотунун тергөө судьясы тарабынан жарандар 1974-жылы туулган Б.Б., 1972-жылы туулган Б.Б.га карата баш коргоо чарасы каралууда.
Эске салсак, 15-июлда Сокулук районунда блогер Эртай Искаков жана эки тургун жолдорду мыйзамсыз тосууну уюштурган жана бейбаштык кылган деген шек менен кармалган.
