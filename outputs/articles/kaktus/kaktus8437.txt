Бүгүн, 17-сентябрь саат 09:00гө карата Чек ара кызматы берген маалымат боюнча Баткенде абал чыңалуу бойдон калууда. 
"Тажик аскерлери буга чейинки макулдашууларды бузуп, саат 08:50дөн 08:55ке чейин Баткен районунун Паскы-Арык айылында миномёттор менен аткылады. Саат 8:55те ок чыгаруу токтоп калды", - дешет мекемеден.
Тараптар түн ичинде саат 09:00гө чейин мамлекеттик чек аранын Баткен облусундагы кыргыз-тажик тилкесинде провокациялардын жана ок атышуулардын алдын алуу боюнча иштерди уюштурууну сүйлөшүшкөн.
