Кыргызстанга Тажикстандын аскердик контингенти "Бузулбас боордоштук-2023" машыгуусуна катышуу үчүн келди. Бул туурасында Коргоо министрлигинен кабарлашты.
Маалым болгондой, 5-октябрда тажик контингентинин тынчтыкты орнотуучулары Тажикстандан Кант шаарына аба каттамы менен келип, машыгуу өткөрүлө турган Балыкчы шаарына жөө жүрүш жасашты. №20636 аскер бөлүгүнүн саптык плацында машыгуунун жетекчилиги тарабынан аларды салтанаттуу тосуп алуу аземи болуп өттү.
