Бишкекте кримтөбөл Дөө Чыңгыздын унаасын атып кетишти. Бул тууралуу Kaktus.media сайтына өздүк булактар ​​билдирди.
Окуя Карагул (7-апрель көчөсүнүн уландысы) Акмат көчөсүндө болгон. Дөө Чыңгыздын машинасы Фрунзе супермаркетинин жанына токтоп турган. Алдын ала маалымат боюнча, кримавторитет адамдары алып бирөөлөр менен жолугушууга келген, бирок натыйжада атышуу болгон.
Маалыматтарга караганда, атышуу учурунда бир адам жарадар болуп, Дөө Чыңгыздын унаасына ок тийген. Атышуунун бардык катышуучулары окуя болгон жерден качып кетишкен.
