Жетинчи ирет чемпиондук наамын коргогон Валентина Шевченко бүгүн, 15-июнда Бишкекке келди. Бул тууралуу ал Instagram баракчасына жарыялап, "Манас" аэропортунан аны мекендештери тосуп алган сүрөттөрдү жайгаштырган.
"Жакшы тосуп алганыңыздар үчүн бардыгыңыздарга рахмат! Мен UFC курун үйүмө, Кыргызстанга алып келдим", - деп жазган посттун астына.
Валентина менен бирге анын сиңдиси Антонина Шевченко учуп келди. Kaktus.media сайтынын булактарынын маалыматына карганда, ал кийинки беттешке ушул жерден даярданат. Валентина өзү эс алат.
