Депутат Нуржигит Кадырбеков "оорукана" деген сөздү башкача атоону сунуштоодо.
Жогорку Кеңештин 19-январдагы жыйынында ал "оорукана" "оору" деген сөздөн келип чыкканын эске салат.
""Шыпаакана" деп которууну сунуштайм (Болжол менен "шыпаа" деген сөз айыктыруу дегенди түшүндүрөт Kaktus.media). Ошондо сөздүн энергиясы башкача болот", - деди депутат.
Саламаттыкты сактоо министри Алымкадыр Бейшеналиев "оорукана" деген сөз жарандарга көбүрөөк тааныш экенин айтып, бирок Кадырбековдун сунушу боюнча да ойлонууга убада берди.
