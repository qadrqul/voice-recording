Июндун башында Сузактын тургуну экинчи аял алып, дүнгүрөтө той берип жаткандагы видео социалдык тармактарга кеңири тарап, кызуу талкуу жараткан болчу. Ал тойго биринчи аялы бала-чакасы менен катышкан. Жалал-Абад облусунун ИИБси милиция көп аял алуу фактысы боюнча кылмыш ишин иликтеп жаткандыгын билдирген. Бүгүн, 12-июлда ал иш боюнча өндүрүш токтотулганы белгилүү болду. 
Облусттук ИИБнин пресс-кызматы берген маалыматка ылайык, кылмыш ишинин курамы жок болгондуктан иш токтотулду. Жазык кодексинин "Көп аял алуу" 179-беренесине ылайык, айыпталган жаранды жоопкерчиликке тартуу үчүн эки аялы тең бир үйдө жашап жаткандыгын далилдөө зарыл. Тергөөчүлөр иликтөөнүн жүрүшүндө бул жарандын аялдары башка-башка даректер боюнча жашагандыгын анкыташкан", - деп ведомоство билдирди.
