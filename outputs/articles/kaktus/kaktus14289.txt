Депутат Мирлан Самыйкожо кесиптештерине кайрылып, китептерди алууга маянадан акча бөлүп берүүнү сунуштады. Бул тууралуу ал 7-сентябрдагы парламент жыйынында айтты.
"Билим берүү тармагы китептерге муктаж болуп жатат. Бул келечегибиз үчүн чоң маселе. Китепке 5 миллиард сом акча керек экен. Биз айлыгыбыздан бөлүп берели. Мекемелер улантсын, азаматтар улантсын. Мен ушуну сунуш кылат элем, айлыктан акча бөлүп, биз баштап берели", - деди ал.
Ал эми Камила Талиев окуу башталып калганы менен ата-энелер базарларда китеп издеп жүргөнүн, мурдагы китеп мафиясы токтой электигин айтты.
