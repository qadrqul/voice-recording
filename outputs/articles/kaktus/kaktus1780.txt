Президент Садыр Жапаров Бишкек, Ош жана Токмок шаардык кеңештеринин депутаттарын кайталап шайлоону дайындоо жөнүндө жарлыкка кол койду. Бул тууралуу Kaktus.media редакциясына президенттик администрациядан кабарлашты.
Шайлоо Конституциянын 70-беренесинин 2-бөлүгүнүн 3-пунктуна, "Жергиликтүү кеңештердин депутаттарын шайлоо жөнүндө" Мыйзамдын 39, 58-беренелерине ылайык дайындалды.
Мыйзам боюнча:
Бишкек, Ош жана Токмок шаардык кеңештеринин депутаттарын кайталап шайлоо 2021-жылдын 11-июлуна жекшемби күнгө дайындалсын.
Министрлер кабинети аларды ишке ашыруу үчүн акча бөлүп, БШК жана ЖӨБ органдары мыйзамдуулукту, жарандардын укуктары менен эркиндиктерин, коомдук тартипти жана коомдук коопсуздукту, санитардык-эпидемиологиялык коопсуздукту жана жарандардын ден-соолугун коргоону камсыз кылуу боюнча чараларды көрүшү керек.
Жарлык бүгүнтөн баштап күчүнө кирет.
Бишкек, Ош жана Токмок шаарларында 11-апрелдеги шайлоонун жыйынтыктары көптөгөн шайлоо мыйзамдарынын бузулушунан, ошондой эле административдик ресурстардын колдонулушунан улам жокко чыгарылган.
