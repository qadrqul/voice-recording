Токтогул районунда Lexus-470 үлгүсүндөгү унаа Чычкан дарыясына түшүп кеткен. Бул тууралуу Өзгөчө кырдаалдар министрлиги билдирди.
Мекеменин маалыматына караганда, жол кырсыгы Бишкек-Ош жолунун 275-чакырымында, Чычкан капчыгайында болгон.
Унаанын ичинде беш адам болгон, алардын экөө жабыркап, тез жардам кызматы менен ооруканага жеткирилген.
ӨКМдин куткаруучулары жол тандабасты дарыядан чыгарышып, ээсине өткөрүп беришкен.
