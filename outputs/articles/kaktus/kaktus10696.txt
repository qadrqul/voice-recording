Жалал-Абад облусунун аймагында 5-мартта жер титиреди. Өзгөчө кырдаалдар министрлигинен кабарлашкандай, жер титирөөнүн күчү 3 баллга жетти.
Сейсмология институтунун маалыматына ылайык, 5-мартта саат 19:52 чамасында Жалал-Абад облусунун аймагында 3 баллга жеткен жер титирөө катталган. Жер титирөө Аксы районунун Кашка-Суу, Жаңы-Айыл айылдарында 3 балл, Кербен шаарында жана Ак-Там айылында 2,5 баллга чейин сезилген.
Такталган маалымат боюнча жер титирөөдөн жабыркагандар жана кыйроолор катталган жок.
