Азизбек Мадмаров Кыргызстандын Түркмөнстандагы атайын жана ыйгарым укуктуу элчиси болуп дайындалды. Бул тууралуу президенттик аппараттын басма сөз кызматынан билдиришти.
Дайындоо боюнча жарлыкка Садыр Жапаров 25-ноябрда кол койду. 
Буга чейин, (2021-жылдын майынан 2022-жылдын августуна чейин) Кыргызстандын Түркмөнстандагы элчиси болуп Талант Султанов иштеген.
Азизбек Мадмаров 2006-2010-жылдары Кыргызстандын Өзбекстандагы элчиси болгон. Ал Түркмөнстандын элчиси болуп дайындалганга чейин тышкы иштер министринин орун басары болуп иштеген.
