Ысык-Көл облусунун Каракол шаарында 2000 орундуу маданий борбор курулат. Бул туурасында президенттин облустагы өкүлчүлүгүнөн билдиришет.
Маалым болгондой, маданий борбор курууну облус башчысы Алтынбек Сулайманов демилгелеп чыккан. 
Кечээ, 20-июлда борбордун долбоорун иштеп чыгуу боюнча жарыяланган сынакка келип түшкөн эскиздер талкууланды. 
Маданий борбор Каракол шаарындагы Карасаев көчөсүнө курулуп, 4 гектар аянтты ээлейт. Бул жер бир гана концерттик же спорттук иш-чараларды өткөрүүчү зал болбойт, ичинде конференц-залдар, китепкана, кофейня, балдар аянтчасы жана башка жайлар жайгашып, жылдын төрт мезгилинде конокторду кабыл алууга ылайыкталып салынат.
