Бүгүн, 8-февралда Садыр Жапаров Саламаттыкты сактоо министрлиги тарабынан көп профилдүү балдар клиникалык ооруканасы болуп кайра түзүлгөн мурдагы Республикалык диагностикалык борбордо болду.
Мамлекет башчысы имаратты кыдырып, кызматкерлер менен баарлашып, мекеменин абалы боюнча ой-пикирин угуп, суроолорго жооп берди. Дарыгерлер кайра түзүү процессин токтотууну суранышты, ага ылайык мекеме иш жүзүндө борбордогу балдар ооруканаларынын биринин филиалына айландырылып, ошондой эле коммуналдык төлөмдөр боюнча карыздар, эскирген жабдуулар жана башкалар түрүндөгү орун алган көйгөйлөр тууралуу айтып беришти.
Садыр Жапаров баарлашуу учурунда анын бүгүнкү иш сапарынын максаты мекеменин ишмердүүлүгү менен жакындан таанышып, анын өнүгүшүнө көмөк көрсөтүү экенин баса белгиледи.
Аппараттын пикирин эске алып, мамлекет башчы президенттик аппаратка мекеменин профилин сактап, "Улуттук" макамын берүү маселесин иштеп чыгууну тапшырды.
