Бишкекте "Алькони" чыгарган заводдон өрт чыкты. Учурда өрт курчоого алынганын ӨКМдан кабарлашат.
Бүгүн, 31-мартта саат 03:10 чамасында өрт өчүрүүчүлөргө Исакеев көчөсүндөгү "Алькони" заводунан өрт чыккандыгы тууралуу маалымат түшкөн. 
Жерине 5 өрт өчүрүүчү күжүрмөн эсеби, 1 штаб, суу ташуучу унаа, Кризистик кырдаалдарда башкаруу борборунун ыкчам кызматы тартылган. Учурда өрттүн аянты болжол менен 3500-4000 чарчы метрди түзүүдө. 
Өрт саат 05:55 чектөөгө алынып, учурда толук өчүрүү иштери жүрүп жатат.
