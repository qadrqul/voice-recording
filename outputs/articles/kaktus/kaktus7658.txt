Бишкекте эртең менен жүргүнчү алып бара жаткан маршруттук такси оодарылып кетти. Кырсыктын кесепетинен 4 адам жаракат алганын Kaktus.kg сайтына Милициянын кайгуул кызматынан кабарлашты.
Кырсык бүгүн, 28-июлда болжол менен саат 07:40 чамасында Сухэ Батыр көчөсү менен Юнусалиев көчөсүнүн кесилишинде катталды. Анда солго бурулган №105 маршурттук унаа Volkswagen Passat үлгүсүндөгү унаа менен сүзүшкөн.
Кырсыктын кесепетинен №105 маршурттук унаанын 4 жүргүнчүсу жаракат алды. Азыркы учурда жол кырсыгы катталган жерде кайгуул кызматкерлери иш алып барууда. 
