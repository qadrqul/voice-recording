Бишкекте белгисиз адамдар мушташып, бири экинчисин ур-токмокко алды. Маалыматты Kaktus.media сайтына күч түзүмдөрүнөн билдиришти.
Бизге берилген маалыматка караганда, 17-декабрга караган түнү "Россия" бизнес борборунун алдында 3 киши сүйлөшүп турушкан. Көп өтпөй эле алардын бирөө экинчисин көтөрүп чаап, сабап баштаган. Андан кийин жерде жаткан адамды тургузуп, кайра көтөрүп чапкан.
Жаңжалды көпчүлүк көргөнү менен эч кимиси арачага түшкөн эмес.
Биринчи Май РИИБден бул мушташ боюнча маалымат беришкен жок.
