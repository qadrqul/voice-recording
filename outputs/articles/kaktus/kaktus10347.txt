Бишкекте турак үйдөн чыккан өрт бир адамдын өмүрүн алды. Бул туурасында ӨКМнын маалымат кызматынан кабарлашты.
Такталгандай, 14-февралда Дачная көчөсүндө жайгашкан турак үйдөн өрт чыккан. Жерине 2 өрт өчүрүүчү бөлүм жана штаб тартылган.
Өрттүн кесепетинен турак үйдүн ичинде өрт өчүрүүчүлөр тарабынан 1983-жылы туулган З.Д. аттуу эркек кишинин күйүп калган жансыз денеси табылып, милиция кызматкерлерине өткөрүлүп берилди. 
Жалпы турак үйдүн үч бөлмөсү жана үй буюмдары күйгөн. Өрттүн себеби учурда такталууда.
