Ош, Баткен облустарында алдамчылык кылып жүргөн деген шек менен 28 жаштагы кыз кармалды. Бул тууралуу Ош шаардык ички иштер башкармалыгынан маалымдашты.
Такталгандай, март айында Ош шаарынын 1968-жылы туулган аял милицияга арыз менен кайрылган. Ал чала таанышы ишеничине кирип, банктык маселелерге байланыштуу банктагы 3 млн акчасын ала албай жаткандыгын, аз күндө эсеби ачылса берерин айтып, жабырлануучудан 800 миӊ сом акча алып, ошол боюнча изин жашырып кеткен. Бул факты боюнча 209-берене менен кылмыш иши козголуп, шектүүгө издөө жарыяланган. 
Тергөөнүн жүрүшүндө Ноокат районунда жашынып жургөн жеринен Кадамжай районунун 1995-жылы туулган Ж.М. аттуу тургуну кармалып, убактылуу кармоочу жайга киргизилди. 
Бүгүнкү күндө шектүүнүн үстүнөн Ош шаарынын 4 тургуну милицияга кайрылган. Ошондой эле Ош облусунун, Баткен облусунун көптөгөн жарандары жабыркагандары тууралуу ыкчам маалыматтар бар.
Жогорудагы жарандан жабыркагандар болсо кабар берип коюуну милиция кызматкерлери өтүнөт. Байланыш номерлери: 0705-15-15-56, 03222-4-82-82.
