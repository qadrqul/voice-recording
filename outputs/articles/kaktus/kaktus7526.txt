Бишкекте үйлөнүү максатында кызды эркине каршы ала качкан балдар аныкталды. Октябрь РИИБдин басма сөз кызматынан белгилешкендей, кармалгандар 2 айга СИЗО-1ге камакка алынды. 
Окуя 9-июлда эртең менен 8-кичи райондо катталган. Анда 3 жаран Ч.Г. аттуу кызга физикалык күч кодонуп, эркине каршы ала качышкан. 11-июлда милицияга Ч.Г. өзү кайрылып, аны ала качкандарга чара көрүүнү өтүнгөн.
Бул факты боюнча 172-берене (никеге туруу максатында адам ала качуу) менен сотко чейинки кылмыш иши козголгон.
Териштирүүнүн жүрушүндө шектүүлөр 27 жаштагы К.А., 26 жаштагы И.А. жана О.Ч. экени белгилүү болуп, алар 2 айга камакка алынды. Учурда тергөө иштери улантылууда.
