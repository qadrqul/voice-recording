Бишкекте Жолдош уулу Нурлан эки айдан бери дайынсыз болууда. Ал бүгүнкү күнгө чейин табылбай жатканына байланыштуу апасы жана милиция коомчулуктан жардам сурайт.
Ленин РИИБдин маалыматына ылайык, 1996-жылы туулган Жолдош уулу Нурлан 26-няобрда Ак-Ордо конушундагы үйүнөн чыгып кеткен бойдон кайтып келген эмес. 23-декабрда апасы милицияга кабар берген.
Бул факты каттоого алынган.
Жолдош уулу Нурландын белгилери: бою 170-175 сантиметр, көздөрү күрөң, мурду кырдач, психикалык жактан жабыркайт.
Эгерде сүрөттөгү жаранды көргөн, билгендер болсо маалымат берип коюуну милиция кызматкерлери өтүнөт. Байланыш номерлери: 0(312) 352-605,0(553) 102-465, 0(703) 401-600, 0(705)450-553,0(553)102-880 же 102.
