Журналист Арзыгүл Галымбетованын өлүмү боюнча блогер кармалып, убактылуу кармоочу жайга камалды. Бул тууралуу Kaktus.media сайтына Баткен облусунун ички иштер башкармалыгынан билдиришти.
Маалыматка ылайык, 25-март күнү Арзыгүл Галымбетова шаардык ички иштер бөлүмүнө кайрылып, аны социалдык тармактарда "Батма-Бат" YouTube каналынын колдонуучусу жамандап, "ар-намысына жана кадыр-баркына шек келтирип" жатканын айткан.
Ошол эле күнү, 25-мартта Галымбетова ден соолугунун начарлап кеткенине байланыштуу саат 20:00дө неврология бөлүмүндө каза болгон.
Аталган факт Кылмыш-жаза кодексинин "Байкабастыктан адам өлүмүнө алып келүү" беренеси менен катталып, экспертизалар дайындалды.
Шектүү катары 33 жаштагы Б.Ж. (Kaktus.media сайтынын болжолу менен Батма Жолболдуева) кармалды.
