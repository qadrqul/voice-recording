Башкы прокуратура тарабынан "Кумтөр Голд Компани" ишканасынын мурдагы жетекчиси Тенгиз Бөлтүрүк кармалды. Маалыматты башкы көзөмөл органдан ырасташты.
Ошондой эле камсыздандыруу боюнча адис Айша-Гүл Фронтбек кызы Жаналиева жана каржы башкармалыгынын директору Рыспек Токтогулов дагы кармалган.
"Кармалгандардын баары Бишкек шаардык ички иштер башкы башкармалыгынын убактылуу кармоочу жайына киргизилип, тергөө иштери уланууда", - дешти мекемеден.
Буга чейин, Башкы прокуратура "Кумтөр Голд Компани" ЖКЧсынын ишмердүүлүгүн текшерип, убактылуу тышкы башкаруу учурунда акционердик коомдун башкаруу органдарына коюлган чектөөлөрдү бузуу фактысы боюнча үч кылмыш ишин козгогон.
