Эмгек өргүсүнө чыгып, үйүн бекитип коюп эс алууга кетип жаткан жарандар үчүн ИИМ сунуш-көрсөтмөлөрдү иштеп чыкты. Аларды төмөндөн окуй аласыз. 
- үйдөн кетердин алдында бардык терезелерди, эшиктерди, желдеткичтерди бекем жабыңыз.
 - видеокөзөмөл орнотуңуз; 
- муляж орнотуу мүмкүн-кылмышкер камеранын туташкандыгын текшербейт;
- эгерде сиздин батир биринчи же акыркы кабатта, өрт тепкичтеринин жана суу түтүктөрүнүн жанында болсо, анда терезеге торлорду орнотуңуз;
- балдарыңызга бейтааныш адамдарга эшикти ачпоого үйрөтүңүз; 
- сырттан келгендерди турак жайга киргизбеңиз. Эгерде адам өзүн коммуналдык кызматкер катары тааныштырса, анын өздүгүн текшериңиз – документтерди сураңыз, уюмга чалыңыз.
Эгерде Сиз батир ууруларынын курмандыгы болсоңуз:
- сабырдуу болуңуз, дароо милицияга 102 номерине чалыңыз;
- үйүңүздү текшерип, эмне жоголгонун аныктап, уурдалган буюмдардын тизмесин түзүңүз;
- эгер сиз үйүңүздө кылмышкерге туш болуп калсаңыз, жакындарыңыздын коопсуздугун ойлоп жана өзүңүздүн өмүрүңүздү сактап калуу амалы менен уурулар менен урушпаңыз;
- кол салган адамга көңүл буруп, анын жүзүн эстеп калууга аракет кылыңыз. Бул аны кармоо процессин тездетүүгө жана бардык буюмдарыңызды кайтарып алууга жардам берет.
Мүлкүңүздүн сакталышынын негизги кепилдиктеринин бири-бул сак жана этият болгонуңуз.
