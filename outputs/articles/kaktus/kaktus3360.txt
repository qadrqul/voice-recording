Президент Садыр Жапаров "Кыргыз Республикасынын Президентине караштуу Улуттук аттестациялык комиссия жөнүндө" жарлыкка кол койду. Бул тууралуу мамлекет башчысынын маалыматтык саясат бөлүмү билдирди.
Жарлыкта "мамлекеттин өнүгүүсүндө илимдин стратегиялык мааниси илимий-инновациялык ишмердүүлүктү өлкөнүн социалдык-экономикалык жана маданий өнүгүү көйгөйлөрүн чечүүгө багыттоо керектигин аныктайт" деп белгиленген.
Илимий жана илимий-педагогикалык кадрларды аттестациялоонун мамлекеттик системасын андан ары өркүндөтүү үчүн Билим берүү жана илим министрлигинин алдындагы Жогорку аттестациялык комиссияны Президенттин алдындагы Улуттук аттестациялык комиссияга айландыруу чечими кабыл алынды.
