2021-жылдын 19-июлундагы жумушчу күн ушул жылдын 24-июлундагы дем алышка жылдырылды. Тиешелүү чечимге министрлер кабинетинин башчысы Улукбек Марипов кол койду.
"Бул чечим мамлекеттик бюджеттен каржыланган мамлекеттик жана муниципалдык уюмдардын, мекемелердин жана ишканалардын кызматкерлери үчүн дем алыш жана жумуш эмес майрам күндөрүн сарамжалдуу пайдалануу максатында кабыл алынган. Негизи беш күндүк иш жумасынын графиги менен иштейбиз. Эскерте кетсек, 20- июль күнү республикада Курман айт белгиленет. Ага карата өлкөнүн жарандары ушул жылдын 17-июлунан 20-июлуна чейин эс ала алышат ", - деп айтылат министрлер кабинетинин билдирүүсүндө.
Беш күндүк график менен иштеген жеке менчик юридикалык жактардын менеджерлерине 2021-жылдын 19-июлун үстүбүздөгү жылдын 24-июлундагы эс алуу күнүнө жылдыруу сунушталды.
