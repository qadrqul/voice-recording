Кыргызстандын мурунку президенти Алмазбек Атамбаевдин небереси Селим Атамбаев World mathematics invitational (WMI) Математика боюнча эл аралык олимпиадасынын финалдык раундунда медаль алды. Бул тууралуу Facebook баракчасына Кадыр Атамбаев жазды. 
Атамбаевдин небереси - "Эмгеги үчүн" (Merit medal), деп аталган байге менен сыйланган. 
Белгилүү болгондой, Селим Атамбаев буга чейин Малайзияда өткөн математика боюнча эл аралык олимпиададан да үчүнчү орун алган экен. 
"Билим - бул эң күчтүү курал, анын жардамы менен дүйнөнү өзгөртүүгө болот", - деп Нельсон Мандела айткан. Селим да дүйнөнү жакшыраак кылууга аракет кылып жатат. Пандемия жүрүп жаткан кезде, шахмат боюнча онлайн-программаларга чогултуп жаткан "копилкасын" сындырып, каражатынын бардыгын саламаттыкты сактоочу мекемелерге жардам катары өткөрүп берген", - деп Кадыр Атамбаев жазган. 
Эскерте кетсек, Селим Атамбаев Сеидбек Атамбаевдин улуу баласы. 
