Рэпер Алишер Моргенштерн добуш берүүнүн жыйынтыгынан улам Муз-ТВ каналынын сыйлыктарына нааразы болду. Ырчы Александр Ревванын "Мыкты аткаруучу" номинациясын жеңип алганын укканда артист туталана сахнага чуркап чыкты.
Моргенштерн дагы бир жолу добуш берүүнү талап кылды.
"Мен азыр ысымдарды бир-бирден атап, ызы-чуу менен ким чындыгында жеңгенин түшүнүүнү сунуштайм" деди рэпер.
Алып баруучу Дмитрий Нагиев андан "айылдык дискотекада эмеспиз" деп баш тартып, көрүүчүлөрдүн добуштары көпкө чейин эсептелгенин эскертти.
Александр Ревва Моргенстернди түшүнөрүн жана өзү "шокто" экенин айтты.
Кийинчерээк рэпер бул тууралуу социалдык тармакка жарыялаган.
"Муз-ТВ каналынын версиясы боюнча жылдын мыкты аткаруучусу. Артур Пирожков. Сиз ушуну гана билишиңиз керек. Бирок чыныгы жеңиш маанисиз темир сыныктары менен өлчөнбөйт. Ушундай кызыксыз сыйлыктын ичинен элдер мени гана эстешет. Бул жеңиш "деди ал.
