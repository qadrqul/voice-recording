Жалал-Абад облусунун аймагында күчү 4,5 баллга жеткен жер титирөө катталды. Сейсмология институнун маалыматына ылайык, жер титирөө бүгүн, 1-июнда саат 09:21де болду.
Аксы районунун Тегирмен-Сай, Итагар айылдарында 4,5 балл, ал эми Жылган, Жол-Сай, Товар-Сай, Кызыл-Туу, Коргон, Авлетим, Кашка-Суу, Кызыл-Капчыгай айылдарында 4 балл, Мундуз, Кой-Таш айылдарында жана Кербен шаарында 3 баллга чейин сезилген.
Өзгөчө кырдаалдар министрлигинен кабарлашкандай, жабыркагандар жана кыйроолор катталган жок.
