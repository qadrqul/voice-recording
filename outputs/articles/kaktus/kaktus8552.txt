Мурдагы элчи Азимбек Бекназаровдун уулу Руслан Бекназаров СИЗО-1ге киргизилди. Бул туурасында Биринчи Май райондук сотунан кабарлашты.
Белгилүү болгондой, Биринчи Май райондук соту 15-сентябрда Руслан Бекназаровду 12-октябрга чейин камакка алуу чечимин чыгарды.
Белгилей кетсек, Руслан Бекназаров Бишкек шаарынын мэриясынын Свердлов административдик округу боюнча муниципалдык башкармалыгынын башчысынын орун басары кызматын аркалап келет. Ал "Экстремисттик материалдарды даярдоо, таратуу" беренеси боюнча кылмыш ишинин алкагында кармалган.
