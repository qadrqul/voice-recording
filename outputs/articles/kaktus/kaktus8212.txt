Бишкектеги №2 төрөт үйү убактылуу жабылды. Тагыраагы, аталган төрөт үйү 3-октябрга чейин оңдоп-түзөөдөн өтөрүн Саламаттыкты сактоо министрлигинин башкы адиси Раиса Асылбашева билдирди.
"Төрөт үйү учурда оңдоого жабылды, кышка даярдыктар жүрүп жатат. Көптөгөн төрөт үйлөр коронавируска байланыштуу кырдаалга байланыштуу өзгөчө кырдаал режиминде иштешти. Андыктан №2 алдын ала төрөт үйү 3-октябрга чейин жабылды. Оңдоо учурунда форс-мажордук жагдайлар болуп, оңдоо мөөнөтү дагы узартылышы мүмкүн", - деди Асылбашева Kaktus.media`га.
Төрөт үйүндөгү оңдоп-түзөө иштерине жана суукка даярданууга 3-октябрга чейин убакыт берилген.
