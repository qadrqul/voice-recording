№21 тергөө изоляторунда киши колдуу каза болгон кримтөбөл Дөө Чыңгыздын өлүмүнө 5 адам шектелүүдө. Свердлов райондук соту шектүүлөрдү 27-августта камакка алды. Бул тууралуу Бишкек шаардык сотунан кабарлашты.
Маалым болгондой, шектүүлөргө Кылмыш-жаза кодексинин 122-беренесинин 2-бөлүгүнүн 7-пункту жана 16-пункту (Алдын ала бүтүм боюнча адамдардын тобу тарабынан өзгөчө мыкаачылык менен жасалган адам өлтүрүү) менен айып тагылууда.
Белгилей кетсек, Дөө Чыңгыз каймана аты менен таанымал Чыңгыз Жумагулов 15-июлда кылмыштуу топту уюштуруу, жеке ишкердик менен алектенген адамдардан акча талап кылуу фактылары боюнча кармалган. 30-июлда камерадан анын жансыз денеси табылды. Шектүү кылмышты жеке кастыктан улам жасаганын айтты.
