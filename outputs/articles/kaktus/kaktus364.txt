Бүгүн, 12-январда, экс-премьер-министр Кубатбек Боронов Экономикалык кылмыштуулукка каршы күрөшүү мамлекеттик кызматына суракка келди. 
Журналисттердин, кайсы иш боюнча суракка чакырылды, деген суроосуна "билбейм", - деп жооп берген. 
"Эмнеге чакырылганымды билбейм, балким пандемия боюнча", - деди Боронов. 
Пандемия учурунда кандай мыйзам бузулуулар болду эле деген суроого да: болгон эмес, - деди. 
Белгилей кетсек, ЭККМК мындан мурун Кубатбек Борновду коронавирустун пандемиясы учурундагы чиновниктердин шылакылыгы ишине байланыштуу суракка чакырып жаткандыгын билдирген. Андан тышкары COVID-19дан көп сандагы адамдардын каза болуу фактысы боюнча да тергөө жүргүзүлүүдө. 
