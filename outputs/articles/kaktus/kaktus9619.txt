Массалык баш аламандыкка даярдануу боюнча камакка алынган активисттер, саясатчылар жана журналисттердин ичинен 17 адам ачкачылык жарыялашкан. Бүгүн, 28-декабрга карата 16 камалуучу ачкачылыкты токтотконун Жазаларды аткаруу кызматынан ырасташты.
Маалымдалгандай, 27-декабрда СИЗО-1дин жетекчилигине 16 адамдан арыз келген. Дагы бир камалуучунун арызы күтүлүүдө дешет мекемеден. 
Белгилей кетсек, 14-декабрда Клара Сооронкулова, Рита Карасартова, Перизат Суранова, Орозайым Нарматова ачкачылык жарыялашкан. Кийинчерээк 17 камалуучу ачкачылык жарыялаганы белгилүү болгон. 
Ал эми 20-декабрда Азимбек Бекназаров, 21-декабрда Айданбек Акматов ачкачылыкты токтоткон.
