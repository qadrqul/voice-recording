"Не сахар" долбоорунун тартуу тобу "Абдыш-Ата" заводунан чыгарылды. Бул тууралуу долбоордун алып баруучусу Умар Даданов Instagram баракчасына билдирди.
Окуянын чоо-жайы айтылган жок. Дадановдун айтымында, коопсуздук кызматкерлери тасма тартуучу топтун видеокамерасын алып кетишкен. Маалым болгондой, окуя энергетикалык суусундуктарды жана сыра чыгарган Абдыш-Ата заводунда болгон.
Kaktus.media редакциясы комментарий алуу үчүн "Абдыш-Ата" ЖЧКсынын коммерциялык директоруна кайрылышкан, бирок ал азырынча жооп бере элек.
