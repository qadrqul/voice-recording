Бишкекте жыл аягына чейин 100 эски лифт алмаштырылат. Бул туурасында борбор калаа башкармалыгынан кабарлашты.
Бишкек шаарынын мэринин турак жай-коммуналдык чарба маселелери боюнча орун басары Жыргалбек Шамыралиев муниципалдык лифттерди модернизациялоо боюнча иштердин жүрүшүн текшерди.
Жалпысынан "Бишкекшаарлифт" ишканасынын өндүрүштүк программасынын алкагында 2023-жылга муниципалдык 100 лифтти алмаштыруу каралган.
Азыркы учурда келишимдин шарттары боюнча 59 лифт алынып, алардын ичинен 47 лифт толугу менен алмаштырылды жана пайдаланууга берилди. Учурда муниципалдык ишкана тарабынан 12 лифтти модернизациялоо иштери жүргүзүлүүдө.
Башкы беттеги сүрөт иллюстрациялык.
