Жалал-Абадда адам уурдоого шектелип уюшкан кылмыштуу топтун мүчөсү кармалды. Бул тууралуу Жалал-Абад облустук ички иштер башкармалыгынын басма сөз кызматы билдирди.
Маалым болгондой, 20-сентябрга караган түнү Жалал-Абад РОВДга Сузак районунун 60 жаштагы тургуну кайрылган. Анын айтымында, жашыл түстөгү "Мерседес-Бенц" унаасы менен белгисиз адамдар анын 38 жаштагы уулун күч колдонуу менен уурдап кетишкен.
Аталган факты боюнча Кылмыш-жаза кодексинин "Адам уурдоо" беренеси менен кылмыш иши катталган.
Адам уурдоого шектелип 26 жаштагы жаран кармалды. Ал убактылуу кармоочу жайга киргизилген.
