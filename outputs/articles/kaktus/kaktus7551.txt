Бишкектин Жал кичи районунда 14 жаштагы өспүрүм кыз бийик кабаттуу имараттан кулап каза болду. Kaktus.media сайтына күбөлөр билдиргендей, өспүрүм 13-кабаттан түшкөн.
Окуя 17-июлга караган түнү катталган. Күбөлөрдүн айтымында, өспүрүм кыз курбусунун үйүндө болуп, терезесинен кулаган.
Бишкектин Тез жардам кызмтынан бул фактыны тастыктап, кыз тез жардамчылар жеткенге чейин каза болгонун билдирди.
Ал эми милиция окуя такталып жатканын маалымдады.
