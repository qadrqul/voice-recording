Кара-Балта шаарында кыздар интимдик кызмат көрсөткөндүктөн, жергиликтүү тургундар үч-төрт саунаны жабууну талап кылышууда. Ошол эле учурда жергиликтүү тургундардын кайрылуусунда алар бул жерлерде болушу мүмкүн болгон эже-карындаштарына тынчсызданып жатканы айтылат. 
Бул факты башкармалыктын жетекчилигинин көзөмөлүнө алынганын Чүй облусунун ИИБнын басма сөз кызматы билдирди.
"Саат 15:55 чамасында Жайыл райондук ички иштер бөлүмүнүн нөөмөт бөлүмүнө аталган сауналар жайгашкан жерге 25-30га жакын жаш балдар чогулгандыгы тууралуу билдирүү түшкөн. Ошондуктан милиция кызматкерлери дароо окуя болгон жерге барышып, аларды таратууга аракет кылышкан. Профилактикалык жана түшүндүрүүлөрдөн кийин катышуучулар саат 17:00 чамасында бул маселелерди мыйзам чегинде чечүү зарылдыгын айтып тарап кетишти.
 Ошол эле учурда түшүндүрүү иш-чараларынын жүрүшүндө чогулган эл милиция кызматкерлерине интимдик кызмат көрсөтүүчү жайларды уюштурган белгисиз адамдарга чара көрүү боюнча арыз менен кайрылышкан", - деп айтылат ОИИБдин билдирүүсүндө.
Бул арыз, жергиликтүү тургундардын кайрылуусу Жайыл районунун ички иштер башкармалыгынын АИС ЖУИге да катталган.
