Маалыматка ылайык окуя 12-августта орун алган. Өлтүрүлгөн - 1975 жылы төрөлгөн Равшан мурда жашы жетпеген баланы зордуктагандыгы үчүн соттолуп, 20 жылга кесилген. Ал 2020-жылдын апрель айында үйүнө кайткан.
Равшандын апасы, айыпталуучу Айнуранын айтымында, ал өзүн да, неберелерин да зордуктайм деп коркутчу. Айнура ага эч нерсе кыла албай турганын, эгер аны камакка алса, өлтүрөм деп коркутчу. Равшан күн алыс апасына кол көтөрүп, пенсиясын тартып алып, ичип жүргөн. 
Равшан үйгө мас болуп келип, подвалга туздалган бадыраңга түшүп, уктап калган. Айнура анын колу-бутун байлап салган. Уулу ойгонгондон кийин кайрадан коркута баштаганда, Айнура баштыктын боосун алып, муунтуп өлтүргөн. 
Сотто пенсионер аял коркуу сезими анын абалын начарлатканын жана өлтүрүп жатканда, ал өзүнө ээ болбогонун айткан. Баласын өлтүрүүнү каалаган эместигин билдирген.
Акырында сот Айнураны аффект абалында өлтүргөн деп чечти. Аны беш жылга эркиндиктен ажыраткан, бирок, кылмыш иштин шарттарын эске алып, сот айыпталуучуну эки жылдык пробациялык көзөмөлгө алган.
