Бишкектеги "Промзона" түнкү клубунда ок чыгарганга шектелип эки адам кармалды. Алар бейбаштыкка шектелип кармалганын Октябрь РИИБдин маалымат кызматынан кабарлашты.
Маалым болгондой, буга чейин милицияга шаар тургуну кайрылган. Ал 4-декабрга караган түнү түнкү клубдан белгисиз адамдар арыз ээсин пикир келишпестиктен улам сабаганын, тапанча колдонгонун айткан.
Кайрылуудан кийин милиция шектүү катары 1985-жылы туулган З. М. жана 1988-жылы туулган М. В. аттуу жарандарды кармап, убактылуу кармоочу жайга киргизди.
