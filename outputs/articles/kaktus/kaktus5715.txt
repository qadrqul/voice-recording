Саламаттыкты сактоо министрлигинин башчысы Алымкадыр Бейшеналиев Сабырбек Жумабековдон жалпыга маалымдоо каражаттары аркылуу беш жолу кечирим суроону талап кылды. Бул тууралуу ал Kaktus.media сайтына берген маегинде билдирди.
Министр буга чейин директордон беш жолу кечирим суроого аргасыз болгонун белгиледи. Эми Бейшеналиев анын кечирим суроосун талап кылууда.
"Мен жада калса жубайымдан кечирим сураган эмесмин. Ал эми Жумабековдон беш жолу кечирим суроого аргасыз болдум. Эми мен ошого жооп берүүнү талап кылам. Президент мага аны жайына кой деп айтты, бирок ага карабай кечирим сурашы керек", - деди ал.
Министр ошондой эле Жумабековдун докторлук диссертациясы жок экенин кошумчалады.
