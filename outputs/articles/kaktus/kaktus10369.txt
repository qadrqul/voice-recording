Садыр Жапаров Тажикстандын президенти Эмомали Рахмонго кар көчкүдөн адамдардын курман болгондугуна байланыштуу көңүл айтты. Анын көңүл айтуусун президенттин администрациясынан кабарлашты.
"2023-жылдын 15-февралында Тажикстандын Тоолуу Бадахшан автономдуу облусунда кар көчкүнүн кесепетинен адамдар каза болду деген суук кабарды терең кайгыруу менен кабыл алдым.
Жалпы Кыргызстан элинин жана жеке өзүмдүн атымдан каза болгондордун үй-бүлөлөрүнө жана жакындарына көңүл айтып, аза кайгысын тең бөлүшөм.
Жараткандан жабыр тарткандардын тез арада сакайып кетишин тилейм", - деп айтылат жолдонгон көңүл айтууда.
