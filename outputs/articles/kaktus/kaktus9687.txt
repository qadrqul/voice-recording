20 тонна жер семирткич жана эки КамАЗ мамлекетке конфискацияланды. Бул туурасында УКМКнын маалымат кызматынан кабарлашат.
Коопсуздук комитеттин маалыматына караганда, 2022-жылдын 24-июнунда Баткен облусунун Лейлек районундагы "Тал" жергесин кесип өтүүгө аракет кылган З.Ж. Садыков жана Э.Г. Рустамовдун башкаруусундагы эки КамАЗ кармалган. Айдоочулардын жанында контрабандалык жүктүн ээлери - Кыргыз Республикасынын жарандары Н.Ж.Ажибаев жана А.М.Сулайманов болушкан. 
Бул жүк ташуучу унааларды текшерүү учурунда жалпы салмагы 20 тонна болгон "Селитра" минералдык жер семирткич табылган.
