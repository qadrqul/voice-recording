Акыйкатчы Атыр Абдрахматова аялдардын укугу тууралуу маек куруп жатып, түштүк жергесиндеги кейиштүү окуяны айтып берди. 
Айтымында, жабыркаган тарап чындык таппай жүрөт.
"Укук коргоо кызматкерлери келинди кайнисинин көзүнчө зордукташкан. Экспертиза убагында жасалбай, бул ишти башка кишилердин мойнуна илип койгон. Алар өмүр бою соттолуп кетишкен. Ал эми келин азыркы күндө чыркырап чындык таппай жүрөт. Бул окуяны президентке да, депутаттарга да айтып жатам. Экспертизасын бир жылдан кийин дайындашты. Бир жылдан кайсы зордуктоону далилдейсиң? Ал келин айтат "кош бойлуу болчумун" деп. Экспертиза боюнда болгон эмес деп атат", - деп айтып берди.
