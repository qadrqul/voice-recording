Бишкекте кайгуул кызматынын инспекторлору тумчугуп жаткан үч айлык наристени ооруканага алып келүүгө жардам беришти. Бул тууралуу Кайгуул кызматынын басма сөз кызматы билдирди.
Белгилүү болгондой, Кулатов менен Элебесов көчөлөрүнүн кесилишинде Опелдин айдоочусу дем ала албай жаткан үч айлык баласына жардам берүүнү суранган, аны тезинен ооруканага жеткирүү керек болгон, бирок тыгынга байланыштуу ылдам жүрө албай жаткан.
Жол кайгуул кызматкерлери ымыркайга биринчи медициналык жардам көрсөтүү үчүн унааны ооруканага чейин коштоп барууну чечишкен.
