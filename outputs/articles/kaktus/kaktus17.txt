Садыр Жапаровдун уулу Рустам үйлөнүп, Саруу айылында куда тосуу өттү. Тойдун видеосу ушул дем алыш күндөрү соцтармактарга тараган. 
Белгилей кетсек, Рустам Жапаров 2019-жылы эле үйлөнгөн, ал кезде анын атасы камакта болчу. 
Жакында жаш жубайлар кыздуу болушкан. Эми кудалар кыргыздын салтын кармап, келиндин ата-энесинин үйүнө барышкан. Бул ирет тойго Садыр Жапаров өзү да катышты. 
Жапаровдун адвокаты Шарабидин Токтосунов өзүнүн баракчасына Садыр Жапаровдун кудалар менен учурашып жаткан видеосун жүктөгөн. Кудалар Жапаровдордун үй-бүлөсүн Жети-Өгүз районунун Саруу айылында тосуп кошоктошту. 
