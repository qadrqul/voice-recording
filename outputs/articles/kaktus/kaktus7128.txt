Эртең, 19-июнда Кыргызстандын туңгуч президенти Аскар Акаев Алматыга учуп келип, ал жактагы Казак улуттук университетинде лекция окумакчы. Бул тууралуу окуу жайдын сайтында маалымдалды.
Маалым болгондой, иш-чарага чет элдик дипломатиялык өкүлчүлүктөрдүн жана консулдук мекемелердин жетекчилери, интеллигенция жана массалык маалымат каражаттарынын өкүлдөрү, Илимдер академиясынын президиумунун мүчөлөрү, окумуштуулар, КазМУнун ардагерлери, профессордук-окутуучулук курамы жана студенттер катышат.
