Бүгүн, 8-июлда УКМКнын башчысы Камчыбек Ташиев журналисттер менен баарлашып, Кыргызстанда боло турган революция жөнүндө айтып жаткан саясий экстремисттер жөнүндө айтты.
Анын айтымында, учурда өлкөдө саясий экстремизм деп аталган нерсе гүлдөп жатат.
"Саясатчылар ар нерсени ойлоп таап чогула баштады. Мен көптөгөн саясатчыларды тааныйм, алар бизде каттоодо турушат. Алар чогулуп, парламенттик шайлоодон кийин революция болот деп жатышат. Биздин бийлик элдики жана революция болбойт. Биз буга жол бербейбиз. Биз абийирдүүбүз революциясы жок эле өзүбүз кетебиз. Ошондуктан саясий экстремисттер, билдирүүлөрүңүздө этият болуңуздар. Урматтуу саясатчылар, мындан ары революция болбойт ", - деди Ташиев.
