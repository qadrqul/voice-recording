SuperTV каналынын кабарчысы Бактурсун Жоробековду сабаганга шектүүлөрдүн экинчиси кармалды. Бул туурасында Ленин РИИБдин маалымат кызматы кабарлайт.
Белгилүү болгондой, шектүү 2000-жылы туулган А.А. кармалган. Ага карата 18-декабрга чейин Бишкек шаарындагы СИЗО-1ге камакка алуу түрүндөгү баш коргоо чарасы тандалды.
Эске салсак, 26-октябрда белгисиз адамдар Бактурсун Жоробековду сабап кетишкен. Андан тышкары физикалык күч колдонуу менен уюлдук телефонун жана 3 миң 500 сом өлчөмүндөгү акчасы бар капчыгын тартып алышып, белгисиз тарапка качып кетишкен.
Аталган факты 206-берене (Каракчылык) менен каттоого алынып, кылмыш иши козголгон. Ал эми Жоробеков ооруканага жатып, дарыланып чыккан.
