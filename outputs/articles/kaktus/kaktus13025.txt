Чүйдүн Шопоков шаарында жайгашкан нефтебазадан чыккан өрттөн 4 адам жабыркаган. Бүгүнкү күндө эки бейтап оор абалда Бишкек шаардык тез жардам ооруканасынын жандандыруу бөлүмүндө жатат. Бул тууралуу аталган мекемеден билдиришти.
"Жабырлануучулардын бири II, III даражадагы күйүк алып, денесинин 95%ы күйгөн. Аралаш жаракат алган. Анын өмүрү үчүн күрөшүп жатабыз, ага бардык дарыгерлер - урологдор, хирургдар тартылып жатат", - дешти дарыгерлер.
Экинчи жабырлануучу I, II даражадагы күйүк алган, денесинен 15% күйүп, баш мээсинде жаракат бар.
Белгилесек, 20-июнда нефтебазадан өрт чыгып, жалпы 13 күжүрмөн эсеп тартылган. Өрт саат 19:22де толугу менен өчүрүлгөн.
Башкы беттеги сүрөт иллюстрациялык.
