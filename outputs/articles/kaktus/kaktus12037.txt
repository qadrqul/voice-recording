Чүй облусунун Беловодск айыл аймагынын аял кызматкери сабалган. Мындай маалыматты депутат Винера Раимбачаева 4-майда парламент жыйынында айтты.
Айтымында, Беловодск айыл округунда мыйзам бузуулар болуп жатат.
"Жер маселеси боюнча мыйзам бузуулар болуп жатыптыр, бул тууралуу мага жарандар кайрылып айтышты. 4-5 монополисттер миңдеген гектар жерди алып, салыктарды толугу менен төлөбөйт экен. Айыл аймакта иштеген 1 аялды уруп коюшуптур, денелери көгала экен. Ал дагы ушул маселени көтөрүптүр. Бул кандай көрүнүш? Аялды эмнеге урушу керек?", - деп нааразы болду.
