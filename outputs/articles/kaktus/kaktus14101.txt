УКМК тарабынан Жалал-Абаддагы №53 жазаларды аткаруу мекемесинин жетекчисинин ыкчам иштер боюнча орун басары кармалды. Ал жумушка орноштурам деп жарандан акча алганы айтылат коопсуздук комитеттин маалыматында.
Белгилүү болгондой, 17-августта УКМКнын Жалал-Абад облусу боюнча Башкы башкармалыгынын кызматкерлери тарабынан тергөө ыкчам иш-чаралары жүргүзүлгөн. Анда арыз ээсине 25000 сом акча каражатын кайтарып берүү учурунда Юстиция министрлигине караштуу СИЗО-53түн ыкчам бөлүмүнүн башчысы И.А.С. кармалган. 
Учурда кармалган кызматкер УКМКнын Жалал-Абад облусу боюнча убактылуу кармоочу жайына киргизилди. Тиешелүү тергөө амалдары жүргүзүлүүдө.
