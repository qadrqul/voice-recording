Саламаттыкты сактоо министри Алымкадыр Бейшеналиевдин көзү көгөргөн боюнча эл алдына чыккан. Саламаттыкты сактоо министрлигинин басма сөз кызматы 17-декабрда "Алтын балалык" реабилитациялык борборунун аймагына көчөт отургузуу учурунда Бейшеналиевге арча кулап түшкөнүн белгиледи.
Бейшеналиевдин өзү Kaktus.media редакциясына билдиргендей, жапа чеккен жалгыз ал эмес. "Жекшемби сайын тоого чыгып, балатыларды казып, сегиз метрлик бактарды машинага салабыз. Салып жатканда кулаган. Жабыркаган мен эле эмес. Биздин жигиттер да көгөргөн боюнча жүрүшөт. Бул кадыресе көрүнүш ", - деди министр жаракаты боюнча.
Бейшеналиевдин айтымында, муну андан жана командадан башка эч ким жасай албайт "Бизге өзүбүздөн башка ким балатыларды алып келип отургузуп бермек эле? Бюджеттен бир тыйын да албайбыз. "Алтын балалыкта" курулуш кызуу жүрүп жатат. Ошондуктан басма сөз катчы Жылдызга айттым: "Журналисттерди ошол жерге алып баралы. Дарак кабарчынын үстүнө кулап калсачы? Бирөө менен урушуп кеткен деп жазышат, дейт. Мен аракеч эмесмин",- деп баса белгиледи Саламаттыкты сактоо министрлигинин башчысы.
"Эгер аброюм үчүн коркконумда көз айнек тагынмакмын. Же интервью бербейт элем. Мүмкүн эмгек өргүүсүнө чыкмакмын. Бирок иштегим келет. Эл үчүн реформаларды тезирээк жасагым келет", - деп жыйынтыктады Бейшеналиев.
