Бүгүн, 10-январда Казакстандын президенти Касым-Жомарт Токаев ЖККУнун саммитинде "теракттын" артында кимдер турат деп эсептерин айтты.
"Азыр бардык аракеттер бир борбордон координацияланганы көрүнүп турат. Буга мамлекеттик объектилерге синхрондук чабуулдар далил болуп, аэропорттор, телеканалдар басып алынды, тез жардам жана өрт өчүрүүчүлөрдүн ишине бөгөт коюлду. Бандиттик түзүмдөр курал-жарактарды жана аскердик техниканы басып алууга аракет кылышты, Алматыда чыныгы салгылашуулар жүрүп жатты ... Бул профессионалдардын кол салуулары, снайпердик мылтыктар, алар үчүн тирүү калкан болуп кызмат кылган тополоңчулар тарабынан кынтыксыз жабылган. Сан жагынан артыкчылыкка ээ болгон бандиттер полицияга кыянаттык менен кол салып, атүгүл алардын экөөнүн башын кесип салышкан. Ооруканаларга да жапайы кол салуулар болду", - деди Казакстандын башчысы.
"Мен бардык болгон окуяларга террористтердин, анын ичинде Казакстанга каршы агрессияга чет элдик согушчандардын түздөн-түз катышуусу боюнча ишенимдүү айтып жатам. Бандиттер түн ичинде өлүкканаларга кол салышып, өлгөн шериктеринин сөөгүн алып кетишкени бекеринен эмес. Ошондой эле аскерлеринин сөөгүн согуш талаасынан түз алып кетип жатышты.Бул теги белгилүү террористтердин практикасы. Алар өздөрүнүн изин ушинтип жаап жатышат. Кийин бийликти басып алуу менен башаламандык зонасын түзүү идеясы болгон", - деди Токаев.
Эске салсак, бүгүн, 10-январда ЖККУнун Жамааттык коопсуздук кеңешинин кезексиз сессиясы онлайн режиминде өтүп жатат. Кыргызстандан президент Садыр Жапаровдун атынан министрлер кабинетинин төрагасы Акылбек Жапаров катышууда.
