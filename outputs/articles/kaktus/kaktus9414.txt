Жалал-Абадда 35 жаштагы жаран психиатриялык ооруканадан качып кетти. Маалыматты облустук ички иштер башкармалыгынан ырасташты.
Башкармалыктын маалыматына ылайык, 20-ноябрга караган түнү Таш-Көмүр шаарындагы Кызыл-Жар-12 шаарчасында жайгашкан Республикалык психиатриялык ооруканасынын өзбек жараны качып кеткен. Ал КРнын Кылмыш-жаза кодексинин 114-беренеси менен мажбур иретинде дарыланып жаткан.
Бул факты "Эркиндигинен ажыратуу жайларынан же кайтаруудан качуу" болуп катталып, териштирүү иштери жүрүүдө.
Качып кеткен бейтап Өзбекстандын Фергана облусунун тургуну 1987-жылы туулган К.Б. аттуу тургуну.
