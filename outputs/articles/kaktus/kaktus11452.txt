Синтетикалык баңгизат сатууга айыпталганжаран 13 жылга эркининен ажыратылды. ИИМден билдиришкендей, мындай өкүмдү Биринчи Май райондук соту чыгарды.
Сот 1989-жылы туулган И.К. аттуу жаранды күнөөлүү деп таап, үй-мүлкүн конфискациялоо менен 13 жылга эркиндигинен ажыратылды.
Белгилей кетсек, 2022-жылы ИИМдин Баңгизаттарды мыйзамсыз жүгүртүүгө каршы кызматы тарабынан Казакстандан баңгизат ташууга кыргыз жарандарды тартып жаткан трансулуттук баңги тобун аныктоо максатында атайын операция жүргүзүлгөн. Анын алкагында 1989-жылы туулган И.К. аттуу жаран Бишкектен кармалган.
Кармалган жарандын жашаган жеринде тинтүү жүргүзүлүп, жашыруун жерлерден 500 грамм салмактагы "Мефедрон" психотроптук заты жана 1 кгдан ашык марихуана салынган баштык табылган.
