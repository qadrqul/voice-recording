Жалал-Абадда той учурунда асманга 10 ирет ок аткан жаран аныкталды. Бул туурасында облустук милициядан кабарлашты. 
Такталгандай, 19-февралда той учурунда BMW унаасындагы жаран асманга бир нече ирет ок чыгарган.
Бул факты Жалал-Абад ШИИБдин маалыматтардын электрондук каттоо журналына катталып, териштирүү иштери башталган.
Азыркы учурда ок атуучу куралга соттук-баллистикалык экспертиза дайындалып, бул жорукка юридикалык баа берүү максатында текшерүү иштери жүрүп жатат.
