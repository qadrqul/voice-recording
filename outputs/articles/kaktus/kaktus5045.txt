Алматыда президенттик резиденция өрттөнүп жатат. Бул тууралуу окуянын күбөлөрү билдирди.
Бүгүн эртең менен Алматыда нааразылык акциялары жаңы күч менен башталды. Түшкө маал чогулган демонстранттар кордонду жарып өтүп, акимчиликтин имаратын басып алууга үлгүрүштү. Имаратта өрт чыккан. Андан соң митингчилер президенттик резиденцияны көздөй барышкан. Саат 16:00дөр чамасында бул имараттан өрт чыкканы тууралуу маалымат түшкөн.
