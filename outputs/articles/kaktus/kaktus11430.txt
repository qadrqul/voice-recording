Социалдык тармактын колдонуучулары тарабынан Таласта үрөй учурган окуя тууралуу билдирүүлөр тарады. Анда "келин ымыркайын итке салып берген, ит наристенин айрым органдарын жеп салган" деп айтылган.
Бул билдирүүгө Талас ОИИБдин маалымат кызматы комментарий берди.
"Бул окуя 5 жыл мурун Талас шаарында орун алган. Текшерүүнүн жүрүшүндө төрөгөн эне аныкталып, тергөө иштери жүргүзүлүп, жоопко тартылган. Ушунча убакыт өткөндөн кийин бул маалымат белгисиз себепиерден улам кайра козголуп, интернетке жарыяланып, элдин көңүлүн буруп жатат", - дешти милициядан.
