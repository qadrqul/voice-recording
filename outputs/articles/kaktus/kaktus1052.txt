Чүй облусунун Ысык-Ата районундагы Новопокровка айылында өрт чыгып бир адам каза болду. Бул тууралуу Өзгөчө кырдаал министрлигинин басма сөз кызматы кабарлады. 
Берилген маалыматка ылайык, өрт Крупская көчөсүндөгү №15 үйдөн чыккан. Үйдүн ичи жана чатыры толугу менен өрттөнүп кеткен. 
Анын натыйжасында 1959-жылы туулган жаран каза болду. Каза болгон адамдын сөөгү милиция кызматкерлерине өткөрүлүп берилди. Өрттүн себеби аныкталууда.
