Экологиялык активист жана фотожурналист Владислав Ушаков Орто-Токой суу сактагычынын сүрөтүн жарыялады. Учурда суу сактагычта дээрлик суу жок, ал тургай түбүн да көрүүгө болот.
Август айынын башында Айыл чарба министрлигине караштуу Суу чарба кызматынын директору Алмазбек Сокеев Кыргызстан Казакстанга суу агызбай жатканын билдирген. Ал белгилегендей, суу берүү Кыргызстан менен Казакстандын ортосундагы келишимдерге ылайык жүргүзүлүүдө. Ал ошондой эле 2023-жылы Орто-Токой суу сактагычына суунун агып кириши өтө аз экенин кошумчалаган.
