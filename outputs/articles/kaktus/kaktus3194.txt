Түп районундагы нөшөрлөгөн жаандын айынан сел жүрдү. Бул тууралуу КРдин ӨКМи маалымдады. 
Окуя кечээ, 24-август күнү, кеч курун болгон. Шаты айылындагы эки үйдү жана Балбай айылындагы күмбөздөрдү суу каптаган.
Сел жүргөн жерге ӨКМдин Түп райондук бөлүмдүн жетекчиси жана жети куткаруучу келген. Алар селден калган ылайды тазалап, калыбына келтирүү иштерин бүгүн жүргүзүп жатышат.
