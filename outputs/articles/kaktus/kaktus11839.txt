Ош шаарында сууга түшүп кеткен кишинин жансыз денеси чыгарылды. Өзгөчө кырдаалдар министрлигинен кабарлашкандай, маркумдун аты-жөнү такталууда.
26-апрелге караган түнү куткаруучуларга Ош шаарынын Аношин көчөсүндөгү турак үйдүн алдынан Яккалик каналына белгисиз адам түшүп кеткендиги тууралуу маалымат түшкөн.
Жерине саат 00:50дө 4 куткаруучу тартылып, каналдагы суунун деңгээли жогору болгондуктан издөө иши убактылуу токтотулган. Таң эрте издөө иштери башталып, 7 адам тартылган. 
Натыйжада 35-40 жаштагы славян тектүү (аты-жөнү такталууда) адамдын сөөгү табылып, милиция кызматкерлерине өткөрүлдү.
