Буга чейин Кант шаарындагы "Империя пиццы" кафесинин кызматкерлерине кардар ок атканы кабарланган. Шектүү убактылуу кармоочу жайга киргизилгенин Чүй ОИИББдин маалымат кызматынан кабарлашты.
Маалым болгондой, 29-январда Ысык-Ата РИИБине "Империя пиццы" кафесинин администратору (1982-жылы туулган Б.А.) арыз менен кайрылган. Анда 29-январга караган түнү болжол менен саат 05:50 чамасында белгисиз адам мас абалында коомдук тартипти бузуп, травматикалык тапанча менен 2-кабаттагы күзөтчүгө ок чыгарганы айтылган. Анын кесепетинен күзөтчү Т.С. сол далысынан жаракат алган. 
Бул факты 280-берене (бейбаштык) менен катталып, кылмыш иши козголгон. Соттук-медициналык, соттук-баллистикалык жана соттук-трассологиялык экспертизалар дайындалган.
  






Сүрөт: Чүй ОИИББи 


Ысык-Ата РИИБдин кызматкерлери тарабынан жүргүзүлгөн ыкчам иш-чаралардын негизинде кылмышка шектүү катары Бишкек шаарынын 1986-жылы туулган М.М. аттуу тургуну кармалды. Тергөө уланууда.
Ысык-Ата РИИБдин кызматкерлери тарабынан жүргүзүлгөн ыкчам иш-чаралардын негизинде кылмышка шектүү катары Бишкек шаарынын 1986-жылы туулган М.М. аттуу тургуну кармалды. Тергөө уланууда.
