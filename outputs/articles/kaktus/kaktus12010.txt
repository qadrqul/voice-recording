Бишкек бийлиги бала бакчалардын тамак-ашына шаардык бюджеттен акча төлөөнү токтотууну сунуштоодо. Бул тууралуу спикер Куванычбек Конгантиев Бишкек шаардык кеңештин сессиясында билдирди.
Анын айтымында, мектепке чейинки жана башталгыч класстардын окуучуларынын тамак-ашына 900 миллион сомго жакын каражат жумшалат, бирок бул боюнча көзөмөл жок.
"Балким, саясий чечим кабыл алып, мектепке чейинки билим берүү уюмдарынын тамак-ашына төлөмдү толугу менен ата-энелерге өткөрүп берүү мезгили келгендир. Азыр муниципалитет жарымын төлөйт. Ал жерде кандай баш аламандык болуп жатканын барыбыз билебиз", - деди Конгантиев.
Ал Бишкек шаардык мэриясын бул сунушту карап чыгууга чакырды.
