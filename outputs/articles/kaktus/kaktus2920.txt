Атайын UFCнин экс-чемпиону Хабиб Нурмагомедов үчүн Көк-бөрү боюнча көрсөтмө оюну уюштурулду.
Кыргызстандын "Көк бөрү" федерациясынан билдиришкендей, "Достук" жана "Ынтымак" командаларынын ортосунда оюн уюштурулду. "Ынтымак" 3: 2 эсебинде утуп алды.
Ошондой эле, "Көк бөрү" федерациясынын ардактуу президенти Аскар Салымбеков, вице-президент Талас Бегалиев, башкы катчы Куватбек Аскарбеков жана башкалар оюнга келишти. Хабибге көк бөрүнүн тарыхы жана мааниси түшүндүрүлдү.
Беттештен кийин Салымбеков Нурмагомедовго оюнчунун жеке формасын белек кылды.
Жеңиш үчүн "Ынтымак" командасына 450 миң сом, утулгандарга 350 миңден берилди.
Хабиб Нурмагомедов көк бөрү кызыктуу оюн экенин белгиледи, ал буга чейин беттештерди интернеттен көргөн, бирок аны өз көзү менен көргүсү келип жүргөн ",-деп федерация экс-чемпиондун сөзүн келтирет.
Эске салсак, Eagle Fighting Championship (EFC) турнири 3 -августта Россия, Кыргызстан жана Казакстандын мушкерлеринин катышуусунда өткөн. Негизги кармашта Бусурманкул Абдибаит уулу Хабиб Нурмагомедов тапшырган чемпиондук курду жеңип алды.
Хабиб Нурмагомедовду Ысык-Көлдө тосуп алгандардын арасында Садыр Жапаров менен Камчыбек Ташиевдин уулдары болгон.
