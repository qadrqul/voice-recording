Бишкектеги курулушу бүтө элек көп кабаттуу имараттан 15 жаштагы кыздын сөөгү табылды. Ал балдар үйүнүн тарбиялануучусу болгонун Kaktus.media сайтына Октябрь РИИБден ырасташты.
Маалыматка караганда, 8-майда саат 09:00 чамасында Бишкек ШИИББдин нөөмөт бөлүмүнө А.Токомбаев көчөсүндөгү курулуп жаткан көп кабаттуу үйдүн имаратынан белгисиз кыздын жансыз денеси табылганы кабарланган.
Маркум 2008-жылы туулган М.А. экени такталып, денесине сырттан кароо учурунда зордук-зомбулуктун белгилери болгон эмес.
Бул факты каттоого алынып, сотко чейинки тергөө иштери башталды. Өлүмдүн себебин тактоо максатында соттук-медициналык экспертиза дайындалды.
Белгилүү болгондой, 8-майда Чүйдөгү жетим балдар мектеп-интернатынын социалдык педагогу милицияга арыз менен кайрылган. Ал 15 жаштагы М.А.Х. аттуу тарбиялануучу 6-майда мектептен чыгып кеткен бойдон дайынсыз экенин, аны табышууга көмөк көрсөтүү өтүнүчүн келтирген.
Башкы беттеги сүрөт иллюстрациялык.
