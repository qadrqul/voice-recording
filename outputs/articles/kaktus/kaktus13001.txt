Чүй облусунун Шопоков шаарында темир жолу бекетинин аймагында мунай зат сакталуучу жайдан өрт чыкты. Өзгөчө кырдаалдар министрлиги өрттү өчүрүүгө жалпысынан 7 бөлүм тартылганын билдирди. 
Биринчи Май райондук №4 ӨКБдан 1, №8 ӨКБдан 1, Октябрь райондук №5 ӨКБдан 1 күжүрмөн эсеп кошумча тартылды. Учурда жалпысынан жеринде 7 күжүрмөн эсеп тартылды.
Белгилей кетсек, Сокулук районунун Шопоков шаарында темир жолу бекетинин аймагында нефтебазадан өрт чыккандыгы тууралуу маалымат түшүп, буга чейин өрттү өчүрүүгө 4 күжүрмөн эсеп, Чүй облусунун башчысы жетектеген жана ККББнын ыкчам тобу өрт өчүрүп жатышкан.
Тилсиз жоону өчүрүүнүн жүрүшүнөн кошумча маалымат берилет дешет ӨКМдан.
Публикация от ɢʟᴀᴅᴋᴏᴠ ɴɪᴋᴏʟᴀɪ • ᴋʏʀɢʏᴢꜱᴛᴀɴ (@gladkov_nikolai)
