РФтин президенти Владимир Путин менен Тажикстандын башчысы Эмомали Рахмондун Улуу Жеңиш күнүнө арналган парадда жолугушуусу боюнча жеке пикирин Мухтар Аблязов Facebook'тагы баракчасына жазган. 
"Путин тажиктер менен чыр-чатактын автору ал экенин кыргыздарга ачык эле айткандай болду", - дейт казакстандык оппозициячыл саясатчы. 
Ал өзүнүн публикациясында Путин Кыргызстан менен Тажикстандын ортосундагы конфликт анын уруксаты менен болгонун жашырууга аракет да кылган жок, деп жазды. 
"Путин ачык-айкын белги берип жатат - Кыргызстандагы демократиялык өзгөрүүлөр ага туура келбейт. Путин Орусия, Казакстан, Тажикстан, Түркмөнстан жана Өзбекстан сыяктуу авторитардык жана мафиялык режимди сактаган өлкөлөр менен гана дос болот", - дейт Аблязов. 
Кызыл аянтта, Путин тажик президенти менен чогуу жүрүп, Тажикстан менен Кыргыз өлкөсүнүн чек арасындагы аскердик кагылышууну өзү уюштургандыгын ачык көрсөттү. 
