Бүгүн, 17-сентябрда Жалал-Абад облусунун Сузак районунун Калмак-Кырчын айылында республикалык айтыш өтмөк. Иш-чара Курманбек баатырдын элесине арналып, Жогорку Кеңештин депутаты Тазабек Икрамов тарабынан уюштурулган.
Бүгүнкүгө белгиленген айтыш токтотулуп, Баткенде шейит кеткен баатырларга куран окулуп, түлөө өткөрүлдү.
Айтыштын 1 миллион сомдук байгесин Тазабек Икрамов гуманитардык жардам катары Баткенге которду.
Белгилей кетсек, Тажикстан 16-сентябрдын таңында Баткендеги бир катар участкаларды аткылап баштаган. Бир нече жолку сүйлөшүүлөргө, макулдашууларга карабай тажик тарап аткылоону бүгүн, 17-сентябрда да улантууда.
