Акыркы жарым жылда УКМК коррупция менен күрөшүүнүн алкагында кызматтагы 32 аткаминерлерди жоопкерчиликке тартты. Бул тууралуу бүгүн, 8-июлда, пресс-конференция учурунда, УКМКнын төрагасы Камчыбек Ташиев билдирди. 
"32 кызматтагы аткаминерлер жоопкерчиликке тартылды, мамлекетке 26 миллиард сом зыян келтирилгени аныкталды, анын ичинен 6 миллиарддын орду толукталды. Биз жарым жылда 6 млрд сомду калыбына келтирдик. Укук коргоочу органдардын тарыхында биринчи жолу ушундай көрүнуш болуп жатат. Мен салыштырып айтайын, өткөн жылы 10 айда болгону 10 миллион сом мамлекетке кайтарылган болчу", - деди ал.
