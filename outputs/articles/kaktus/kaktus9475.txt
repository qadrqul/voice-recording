Депутат Өмүрбек Бакировдун Ак үйдүн 7-кабатындагы иш бөлмөсү "Ата-Журт Кыргызстан" фракциясынын лидери Бактыбек Сыдыковго берилди. Бул туурасында Kaktus.media`га Жогорку Кеңештен билдиришти.
Маалым болгондой, Сыдыков 3-кабаттан 7-кабаттагы иш бөлмөгө көчтү. Анын дизайнердик кабинетине Шаирбек Ташиев жайгашты.
Ал эми Өмүрбек Бакировго 6-кабаттан иш бөлмө бөлүндү. 
Белгилей кетсек, 17-ноябрда Жогорку Кеңеш кыргыз-өзбек чек арасы боюнча мыйзам долбоорун карап, жактырган. Жыйын учурунда депутат Өмүрбек Бакиров УКМКнын төрагасы Камчыбек Ташиев менен кайым айтышып кеткен. Эртеси күнү депутат Ак үйдүн 7-кабатындагы иш бөлмөсүнөн чыгарылган.
