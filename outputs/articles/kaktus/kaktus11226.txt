Садыр Жапаров Россиянын өкмөтүнүн төрагасынын орун басары Алексей Оверчукту кабыл алды. Президенттин администрациясынан белгилешкендей, жолугушуу бүгүн, 29-мартта болду.
Садыр Жапаров Кыргызстанда орус тилинин статусу маселесине токтолуп, саясий манипуляция жасоо аракеттерине чечкиндүү каршы экенин белгиледи – орус тили өлкөнүн Конституциясында расмий тил катары бекитилген.
Президент Садыр Жапаров өкмөттөр аралык комиссиянын кезектеги жыйынынын жыйынтыгы кыргыз-орус эки тараптуу кызматташтыгын тереңдетүүгө өбөлгө болоруна ишеним билдирди.
Өз кезегинде Алексей Оверчук Кыргызстан менен Россияны өнөктөштүк жана ишенимдүү мамилелери бириктирип турганын, Садыр Жапаровдун Россияга күтүлүп жаткан расмий сапары эки өлкөнү мындан да артык жакындашуусуна кызмат кыларын белгиледи.
Алексей Оверчук бүгүн кол коюлчу макулдашуунун алкагында Кыргызстанда курула турган мектептердин долбоору тууралуу айтып берди. Маалыматка ылайык, жаңы жалпы билим берүү жайларынын бүтүрүүчүлөрү эки үлгүдөгү - Кыргызстан менен Россиянын аттестаттарын алышат.
Заманбап мектептер төрт корпустан турат: административдик, спорттук, башталгыч класстар үчүн жана өзүнчө жогорку класстар үчүн. Окуу комплекси заманбап техника менен жабдылып, оюн аянтчасы, бассейндер жана спорт залдары болот.
