Бүгүн, 25 -августта Садыр Жапаров Кыргызстандын жарандыгына кабыл алуу жана андан чыгуу боюнча үч жарлыкка кол койду. Бул тууралуу президенттик аппараттын маалыматтык саясат бөлүмү билдирди.
Жарлыктарга Кыргыз Республикасынын Президентине караштуу Жарандык маселелери боюнча комиссиянын сунуштарынын негизинде кол коюлган.
Алардын экөө - Кыргызстандын жарандыгына кабыл алуу боюнча 548 адам (399 - чоңдор жана 149 - балдар), алардын көбү тарыхый мекенине кайтып келген этникалык кыргыздар. Ал эми бири - 102 адам үчүн Кыргыз Республикасынын жарандыгынан чыгуу жөнүндө (83 - чоңдор жана 19 - балдар).
