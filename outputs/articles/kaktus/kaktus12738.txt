Равшан Жээнбековдун жубайы Салкынай Алимбаеванын ден соолугу начарлап жатканын жактоочусу билдирди.
Гуляна Убалиеванын айтымында, 2-июнга караган түнү саат 04:00 чамасында УКМКнын СИЗОсунда жаткан Алимбаева эс-учун жоготкон.
"Анын өтүндө таш бар. Кармалганга чейин ага операция жасалышы керек болчу, анын дарылоочу дарыгери ага ташты алып, тажрыйбалуу хирург таап берем деп убада кылган. Үч жолу операция болгон. Кечинде эсин жоготуп, жыгылды.
Мен ага биринчи жолу келгенде, ал мага чыга албады. Дарыгер менен сүйлөшө алган жокмун. Мен анын мага чыгышын талап кылып, анын кандай абалда экенин жеке өзүм көрүшүм керек болчу. 30 мүнөттөн кийин ал кандайдыр бир жол менен тергөө бөлмөсүнө келгенге үлгүргөн. Ал абдан алсыз, дайыма башы ооруйт, талып жыгылат. Бүгүн түшкү тамактануу маалында "Тез жардам" келди, дарыгерлер ага ооруну басаңдатуучу дары жазып беришти жана дүйшөмбү күнү кайсы дарыгерлерди чакырууну айтышарын айтышты", - деди адвокат.
Анын айтымында, Бишкектин Биринчи Май райондук сотунун Алимбаеваны камакта калтыруу чечимине карата апелляциялык арыз буга чейин шаардык сотко берилген.
Убалиева белгилегендей, Алимбаеванын жашы жете элек кызы азыр таежесинин колунда. "Кыз депрессияга түшүп, жанына эч кимди жолотпой, эч ким менен сүйлөшпөй жатат. Абалы өтө оор", - деди ал.
Эске салсак, Алимбаева Бишкек шаарындагы жер тилкелерин мыйзамсыз ыйгарып алган деген шек менен кармалган. Райондук сот аны 24-июлга чейин УКМКнын СИЗОсуна камакка алган.
Равшан Жээнбеков учурда Бишкектеги СИЗО-1де. Ал Кемпир-Абад окуясы боюнча кармалган.
