Кыргызстандык Айсулуу Аширалиева Сеулдагы жергиликтүү парламентке депутат болду. Бул тууралуу Кыргызстандын Кореядагы элчиси Аида Исмаилова билдирген.
Анын айтымында,1-июнда Түштүк Кореяда облустук жана шаардык жергиликтүү бийликке шайлоо өткөн.
"Мекендешибиз Айсулуу Аширалиеваны Сеул шаарынын шаардык кеңешинин депутаттыгына шайланышы менен чын дилимден куттуктайм. Айсулуу элчилик тарабынан өткөрүлүп жаткан маданий иш-чараларга ар дайым колдоо көрсөтүп, катышып келген өлкөбүздүн патриот инсандарынын бири", - деп жазган Исмаилова.
