Кыргызстандын президенти Садыр Жапаровго вакцинациядан өтүүнүн зарылчылыгы жок. Анда антителолор бар. Бул тууралуу Kaktus.media'га Саламаттыкты сактоо министри Алымкадыр Бейшеналиев маалымдады. 
"Анын анителолору жакшы - 9. Эмдөөдөн өтүүнүн эмне зарылчылыгы бар?", - деди ал. Бейшеналиев өзү вакцинаны дүйшөмбү күнү, 29-мартта алат. "Эртең менен баштайбыз, анан алгачкы дозасын мен өзүм алам. Менде антителолор жок. Ооруган эмесмин", - деди министр. 
Эске салсак, 29-мартта Саламаттыкты сактоо жана социалдык өнүктүрүү министрлиги коронавирустук инфекцияга каршы алгачкы эмдөө этабын баштайт. Алгачкылардан болуп Бишкек шаарынын, Ош жана Чүй облустарынын тургундары вакцинацияланат.
