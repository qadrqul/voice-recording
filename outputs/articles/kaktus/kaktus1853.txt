Орозбек Сыдыков Юстиция министринин орун басары болуп дайындалды. Бул тууралуу Юстиция министрлигинин басма сөз кызматы билдирди.
1-июнда Юстиция министри Асел Чынбаева министрдин эмгек жамаатына өзүнүн жаңы орун басарын тааныштырды.
Дайындоо жөнүндө буйрукка министрлер кабинетинин төрагасы Улукбек Марипов кол койду.
Сыдыков Орозбек Кадырбекович 1987-жылы 7-майда Ош облусунда туулган. 2012-жылы Ош мамлекеттик юридикалык институтун аяктаган.
2015-2017-жылдары. Президенттин алдындагы Мамлекеттик башкаруу академиясында, "Мамлекеттик жана муниципалдык башкаруу" багыты боюнча магистратурада окуган.
Класстык чен 3-класстагы юстиция кеңешчиси. Буга чейин ал облустук юстиция башкармалыктарында, ошондой эле Акыйкатчы институтунда иштеген.
