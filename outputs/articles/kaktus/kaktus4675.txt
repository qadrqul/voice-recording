Чолпон-Ата шаарында, 5-декабрда, саат 18:35те Акматбай-Ата көчөсүндө жайгашкан турак үйдөн өрт чыккан. Бул тууралуу Өзгөчө кырдаалдар министрлиги билдирди.
Ведомстводон билдиришкендей, өрттүн кесепетинен 1958-жылы туулган адам каза болгон.
Өрт саат 18:53тө локализацияланып, саат 20:15те толугу менен өчүрүлгөн. Күйүү аянты 50 чарчы метрди түзөт.
"Өрттүн келип чыгышына электр зымдарынын кыска туташуусу себеп болгон", - деп белгилешти ӨКМ.
