Ички иштер министрлиги оппозиционерлердин эмнеге кармалганын түшүндүрдү. Министрликтин билдирүүсүнө ылайык, тергөө кызматы тарабынан "массалык башаламандыкты уюштурууга даярдануу" беренеси менен кылмыш иши козголгон. 
"Тергелип жаткан кылмыш ишинин алкагында айрым адамдардын массалык баш аламандыктарды уюштурууга жана даярдоого, андан кийин бийликти мыйзамсыз басып алуу боюнча иштерге катыштыгы бар экендиги боюнча далилдер алынган", - деп айтылат маалыматта.
Кылмыш иши боюнча шектүү делинген адамдардын жашаган даректеринде тинтүү жүргүзүлүп, Кыргыз Республикасынын Жазык-процесстик кодексинин 96-беренесине ылайык кармоо иштери жүргүзүлүүдө. 
Тергөөнүн жыйынтыгы боюнча кошумча маалымат берилет.
