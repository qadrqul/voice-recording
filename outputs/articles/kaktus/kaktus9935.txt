Чүйдүн Жайыл районундагы жалпы дарыгерлик практика борборунда алты жашар кыз каза болду. Маалыматты ооруканадан тастыкташты.
Дарыгерлердин айтымында, бейтап ишемби күнү, 14-январда өтө оор абалда жеткирилген: кыз өтө эле арык жана каны каткан абалда болгон. Аны сактап калуу аракетине карабастан, кыз эртеси каза болду.
"Алты жаштагы кыздын салмагы 12 килограмм болгон", - деп белгилешти жалпы дарыгерлик практика борборунан. 
Белгилүү болгондой, кыз көп балалуу үй-бүлөдө жашачу, апасы үй-бүлөсүн багуу менен жүргөн.
Бул факты боюнча тергөөгө чейинки териштирүү иштери башталып, тиешелүү экспертизалар дайындалганын Чүй ОИИББден кабарлашты.
