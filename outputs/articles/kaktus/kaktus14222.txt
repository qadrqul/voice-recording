Бишкекте депутат Адахан Мадумаров кармалды. Бул тууралуу Kaktus.media сайтына укук коргоо органдарынан билдиришти.
Маалым болгондой, депутат бүгүн, 2-сентябрда эртең менен сейилдөө учурунда кармалган. Бул учурда Мадумаров баласы менен болгон. Кармоо спецназдын жоокерлери тарабынан жүргүзүлгөн.
Учурда Мадумаровду Биринчи Май райондук сотуна алып баратышат. Ал кайсы иш боюнча кармалганы азырынча белгисиз.
