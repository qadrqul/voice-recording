7-апрелде президент Садыр Жапаров Бишкектеги Имам Сарахси атындагы республикалык борбордук мечитке барды. Бул тууралуу анын басма сөз катчысы Эрбол Султанбаев билдирди.
Анын айтымында, мамлекет башчысы намаз окуп, мечиттин жамаатын Орозо айынын башталышы менен куттуктап, аларга ооз ачар өткөрдү.
Ал ыйык айда Кыргызстандын элинин жасаган жакшы иштери көбөйүп, үзүрүн көрүп, үй-бүлөдө, коомдо тынчтык жана достук бекемделе беришин каалады.
"Кыргыз элинин бардык жакшы ниеттери, жакшы ойлору ишке ашсын!", -  деди президент.
Сүрөттөрдөн мамлекет башчыны президенттин иш башкармалыгынын жетекчиси Каныбек Туманбаев коштоп барган. Куранды Кыргызстандын муфтийи Замир кары Ракиев окуду.
