Бишкектин Биринчи Май райондук соту чечен активисти Мансур Мовлаевди 21-октябрга чейин камакка алды. Бул тууралуу укук коргоочу Төлөйкан Исмаилова билдирди.
Ал УКМКнын СИЗОсуна киргизилет.
Эске салсак, укук коргоочу Төлөйкан Исмаилова 20-августта "Манас" аэропортунан чечен активисти Мансур Мовлаевдин кармалганын жазган.
Кийин УКМКдан расмий маалымат беришип, Мовлаев Ысык-Көл облусунан кармалганын, ал экстремисттик-террордук уюмду каржылоо максатында Кыргызстандагы колунда бар жарандарды карактап, кол салууларды жасоо ниетинде мурда соттолгон жарандарды тарбиялоо үчүн келгендиги аныкталды деген билдирүү жасашкан.
