Курсан Асановдун кызы Диана Асанова апелляциялык арыз менен кайрылып, атасына жалаа жабылып, жөн гана кысым көрсөтүүлүп жатканын айткан. Ички иштер министрлигинин экс-депутатынын кызы өзүнүн инстаграм баракчасына кайрылуусун жарыялады.
Эске сала кетсек, Асанов интернетте тараган аудо жаздыруудан кийин кармалган. Анда Жогорку Кеңештин депутаттыгына талапкер Алмаз Сарыбаев менен бийликти басып алуу ниети тууралуу сүйлөшкөн делген божомолдор айтылган. Учурда Асанов №50-абакта, анда кооптуу кылмышкерлер кармалат.
"Мен үчүн учурдагы атама байланыштуу шарттарды туура кабыл алуу кыйын. Мен унчукпай кое албайм жана андай кылбайм. Моралдык жактан сиздин сүйүктүү адамыңызды ар кандай ыкмалар менен сындырууга аракет кылып жатканда эки жыл унчукпай туруу оор.
Атам руханий жактан аябай күчтүү киши. Ал дайым карапайым элди ойлоп, биздин өлкөдө өмүр бою тынчтык орношун гана каалаган.
"2010-жылдагы Ош окуясында анын комендант болуп турганын унутуп калыштыбы? Ал "Кыргыздардан да, өзбектерден да бир дагы ок атылбайт. Бизге тынчтык жана стабилдүүлүк керек" деп айткан. Ал эми Кой-Таш окуясында: "Мен жигиттеримдин (ИИМдин кызматкерлери) өмүрүн тобокелге сала албайм, сүйлөшүүлөргө өзүм барам" деген. Бардыгын кан төгүүсүз, тынчтык жолу менен чечкиси келди. Өткөн жылдын 5-6-октябрындагы окуялар учурунда, ал: "Биз мыйзамдын чегинде гана акыйкаттыкты издейбиз" деп айткандары (мунун баары ЖМКдагы видеоматериалдарда), анын кылык-жоругу мыйзам адамы экенин далилдебейби?
Шаарда тополоң башталганда, ал эмне Ак үйдө кызмат ордун тандап отурдубу? Жок, ал адаттагыдай эле тартип сакчылыгын кылды. Ошол кезде Ички иштер министри болуп тургандагы берген маегинде: "Мага кызмат орду кызыктырбайт, эгер кет десе кетем. Мен тартипти орнотуу үчүн гана келгем" деген. Бир нече күндөн кийин, эл аны көчөдөн тосуп алып, кайсы тарапта экенин жана болочок президент катары кимди колдоорун айтууну талап кылышканда, ал: "Аны айта албайм, болгону тынчтыкты жана туруктуулукту каалайм, эч кимди бөлгүм келбейт, мыйзам чегинде иш кылалы" деген.
Бирок, аны кандайдыр бир шылтоо менен түрмөгө камап, кайра-кайра моралдык жактан кысым көрсөтүп, сындырууга аракет кылып жатышат.
Азыр сот аны коркунучтуу кылмышкерлер (оор кылмыш жасагандар, террористтер ж.б.у.с) отурган №50-тергөө абагына жөнөттү. Анын аты жазылган кат жасалма (болжолдуу түрдө Диана Асанова социалдык тармактарда тараткан аудио жаздыруу боюнча кеп кылып жатат. - Kaktus.media) экени аныкталды. Бул ачык эле бут тосуу (подстава).
Диана Асанованын билдирүүсүндө "Ким болсо да, эмне үчүн мындай кылып жатасыңар? Биздин өлкөдө мыйзам менен иш алып баргандар кылмышкер болуп калабы? Мындайыңарды токтоткула. Атамды ким кармап берип жатса да, биринчи кезекте адам экениңерди унутпагылачы, суранам. Адамдарда андай кылууга укугу жок. Биз бул дүйнөгө башкалардын жашоосун жок кылуу үчүн келдик беле? Өмүр жан дүйнөбүздү баткакка батырыш үчүн берилгенби? Кылган иштер түбөлүккө өзүңөр менен калат. Өзүңүздөн качып кете албайсыз. Бир аз боорукер бололу, өтүнөм. Буга күчүңүз жетет ", - деп айтылат.
