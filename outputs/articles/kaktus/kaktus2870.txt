Айсулуу Тыныбекова алгачкы күрөшүн жеңип, Токио (Япония) Олимпиадасында чейрек финалга чыкты.
Аялдар күрөшү боюнча 62 кг салмакта Тыныбекова 1/8 финалдык баскычта Европа оюндарынын чемпиону латвиялык Анастасия Григорьева менен кармашты.
Тыныбекова атаандашын 8:0 эсебинде жеңип, чейрек финалга чыкты. Кийинки атаандашы румыниялык Криста Тунде Инче болмокчу.
Бүгүн ал экинчи беттешин да өткөрөт. Ал Бишкек убактысы боюнча 11: 00гө чейин болот.
