Бүгүн, 28-мартта Бишкек мэриясы 11-кичирайондогу гараждарды бузууну баштады.
Эске салсак, гараждык кооператив 1972-жылдан бери бар жана 2,5 гектар аянтты ээлейт. Шаардык мэрия Кыргыз ССРинин эмгекчилер депутаттарынын Фрунзе шаардык Советинин аткаруу комитетинин 1972-жылдын 5-октябрындагы токтомун жараксыз деп табуу боюнча соттун 2017-жылдагы токтомунун негизинде гараждарды бузуу боюнча токтом кабыл алган. 
Гараждардын ээлери эч кандай соттун ишин укпаганын, ага чейин да эч кандай буйрук, билдирүү жана башка документтер болбогонун айтышууда. Алар ишемби күнү кечки саат сегизге жакын мэриянын пландары менен таанышып, дүйшөмбү күнү гараждарды бузууга келишкен.
Гараждардын ээлери мэриянын аракеттерине каршылык көрсөтүп, унаалардын өтүүсүнө бөгөт коюшкан.
Жарандардын айтымында, алар өз укуктарын жана мүлктөрүн талашып жатат. Ал эми шаар бийлиги өзүм билемдик менен алектенүүдө.
Полиция менен кагылышуудан кийин жарандар чет жакка сүрүлүп, техникалар алынып келинген. Металл конструкцияларды демонтаждоону менчик ээлери өздөрү төлөшү керек экени көңүл бура турган нерсе.
Митингдин айрым катышуучуларын вагондорго киргизишкен. Милиция кызматкерлери бардык жагдайларды тактоо үчүн РИИБге жеткирилерин билдирди.
Шаардык мэриянын комментарийиБишкек мэриясы бүгүн гараждардын астындагы аянт муниципалдык экенин билдирди."Сот отурумуна бардык тараптар, анын ичинде ГСКнын төрагасы Владимир Шульгин жана өкүл М.Макенов катышкан. Сот актысы М.Макеновго өткөрүлүп берилген, бул тууралуу тиешелүү тилкат тастыкталды. Кийинчерээк №20 ГСК Бишкек шаардык сотуна апелляциялык арыз менен кайрылып, соттун аныктамасы менен мамлекеттик алым төлөнбөгөндүктөн арыз кайтарылган. Бул чечим Жогорку Сотко даттанылгандан кийин, Кыргыз Республикасынын Жогорку Сотунун чечими менен экинчи инстанциянын сот актысын өзгөртүүсүз калтырган. Башкача айтканда, Бишкек шаарынын райондор аралык сотунун чечими күчүндө калтырылып, бүгүнкү күндө муниципалдык аймакта жайгашкан объектилерди демонтаждоо мыйзамдуу түрдө жүргүзүлүүдө",- деп билдиришти муниципалитеттен.Ошондой эле, мэрия демонтаждоо боюнча алдын ала эскертүүлөр бир нече жолу берилгенин кошумчалады. Калган гараждар ыктыярдуу түрдө демонтаждалбаса, муниципалдык инспекция аларды бузууга мажбур болот деген эскертүү менен чапталган.
Бишкек мэриясы бүгүн гараждардын астындагы аянт муниципалдык экенин билдирди.
"Сот отурумуна бардык тараптар, анын ичинде ГСКнын төрагасы Владимир Шульгин жана өкүл М.Макенов катышкан. Сот актысы М.Макеновго өткөрүлүп берилген, бул тууралуу тиешелүү тилкат тастыкталды. Кийинчерээк №20 ГСК Бишкек шаардык сотуна апелляциялык арыз менен кайрылып, соттун аныктамасы менен мамлекеттик алым төлөнбөгөндүктөн арыз кайтарылган. Бул чечим Жогорку Сотко даттанылгандан кийин, Кыргыз Республикасынын Жогорку Сотунун чечими менен экинчи инстанциянын сот актысын өзгөртүүсүз калтырган. Башкача айтканда, Бишкек шаарынын райондор аралык сотунун чечими күчүндө калтырылып, бүгүнкү күндө муниципалдык аймакта жайгашкан объектилерди демонтаждоо мыйзамдуу түрдө жүргүзүлүүдө",- деп билдиришти муниципалитеттен.
Ошондой эле, мэрия демонтаждоо боюнча алдын ала эскертүүлөр бир нече жолу берилгенин кошумчалады. Калган гараждар ыктыярдуу түрдө демонтаждалбаса, муниципалдык инспекция аларды бузууга мажбур болот деген эскертүү менен чапталган.
