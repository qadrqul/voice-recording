Бишкек шаарынын 145 жылдыгына карата уюштурулуп жаткан иш-чарага байланыштуу бүгүн, 29-апрелде Чүй проспектиси жабылат. Бул туурасында борбор калаа башкармалыгынан кабарлашты.
Белгилүү болгондой, 29-апрелде саат 16:00дөн түнкү 00:00гө чейин Чүй проспектисинин Панфилов көчөсүнөн Эркиндик бульварына чейинки бөлүгү жабылат.
"Бишкек шаарынын 145 жылдыгына карата "Ала-Тоо" аянтында майрамдык концерт өтөт. Буга байланыштуу транспорт каражаттарынын кыймылына чектөө киргизилет. Келтирилген ыңгайсыздык үчүн кечирим сурайбыз жана каттамды алдын ала пландаштырып коюуну суранабыз", - дешет мэриядан.
Башкы беттеги сүрөт иллюстрациялык.
