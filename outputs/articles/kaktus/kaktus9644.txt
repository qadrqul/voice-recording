Кыргыз Республикасынын Эмгек сиңирген артисти Азиз Мурадилаевди акыркы сапарга узатуу зыйнаты бүгүн, 19-декабарда Кыргыз улуттук академиялык драма театрында өттү.
Анын сөөгү "Ала-Арча" көрүстөнүнө коюлду.
Азиз Мурадиллаев 17-декабрда 44 жаш курагында оорудан улам мезгилсиз дүйнө салды.
Ал 1978-жылы Фрунзе шаарында туулган. Мектепти аяктагандан кийин Кыргыз улуттук драма театрынын алдындагы театралдык окуу жайга тапшырган. Кийин 1997-жылы Москвадагы Щепкин атындагы жогорку театралдык окуу жайга тапшырып, аны 2001-жылы аяктаган.
Ошол эле жылы Т.Абдумомунов атындагы Кыргыз Улуттук академиялык драма театрына артист катары кызматка алынып, ошол күндөн ушул күнгө чейин үзгүлтүксүз бир жерде эмгектенип келген.
