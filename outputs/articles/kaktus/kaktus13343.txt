Чүй облустук бириккен ооруканасына акыры Эрнст Акрамовдун ысымы ыйгарылды. Бул тууралуу Kaktus.media сайтына хирургдун өкүлдөрү билдирди.
Маалым болгондой, 7-июлда Саламаттыкты сактоо министрлигинин комиссиясынын чечими чыккан.
Эске салсак, 2022-жылы май айында Эдил Байсалов министрлер кабинети Эрнст Акрамовдун ысымын Чүй облустук бириккен ооруканасына ыйгарууну жактырганын билдирген. Кийинчерээк хирургдун аты-жөнү мекемеге ыйгарылбаганы белгилүү болгон. 
Ошол кездеги саламаттыкты сактоо министри Алымкадыр Бейшеналиев хирург буга татыктуу эмес болчу деген пикирин айткан.
