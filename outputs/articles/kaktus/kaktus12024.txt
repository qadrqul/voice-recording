Билим берүү министрлигинин буйругу менен ата-энелерге мектеп күзөтчүсү үчүн акча төлөөгө тыюу салынды. Бул тууралуу Бишкек шаардык кеңешинин сессиясында депутат Улан Сариев ("Ынтымак") билдирди.
Ал бул маселени Билим берүү министрлиги менен талкуулоо зарыл деп эсептейт.
Бюджетте мектептерде кароолчунун болушу каралган, штаттык орун бар.
"Балдар жана мугалимдер гана болгон мектепке кандайдыр бир тентек же башка бирөө кирсе эмне болот? Бул маселени Билим берүү министрлиги менен талкуулап, ата-энелерге мектептердин коопсуздугун каржылашына же күзөтчүгө акча бөлүп берүүсүнө уруксат берүү керек. Бюджетте мектептер, штаттык бирдик белгиленген", - деди ал.
