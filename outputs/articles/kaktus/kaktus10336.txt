Мурдагы президент Алмазбек Атамбаев бүгүн, 14-февралда абактан чыкты. Ал колониядан чыккандан кийин Кой-Таштагы үйүнө барды. Аны жакындары жана тарапташтары "Ура!" деп кыйкырышып, кол чаап тосуп алышты.
Белгилей кетсек, кечээ, 13-февралда Жогорку Соттун судьясы Азиз Батукаевдин иши боюнча Атамбаевдин өкүмүн жаңы ачылган жагдайларга байланыштуу жокко чыгарды.
Бүгүн, 14-февралда Биринчи Май райондук соту Атамбаевдин чет жакка чыгып дарылануусуна уруксат берди.
Буга чейин Алмазбек Атамбаевдин жактоочулары анын чет өлкөдө дарылануусуна уруксат берүүнү соттон суранышкан.
