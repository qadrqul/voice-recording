Жарандык активисттер Айбек Турдалиев, Жапар Үсөнов, Мурат Калмурзаев, Урмат Насыкулов жана башка активисттер Украинадагы согуштук аракеттерден жапа чеккендерге жардам берүү үчүн акция жарыялашты. Бул маалыматты Kaktus.media сайтына Жапар Үсөнов тастыктады.
Анын айтымында, бүткүл дүйнө үчүн ушундай оор учурда демилгени өз колуна алып, каражат чогултуу акциясын жарыялоо чечими кабыл алынган.
Эсептер төмөнкүдөй:
Запустили сбор средств для беженцев из Украины.#Kyrgyzstan #Ukraine совместно с @Aibek_Turdaliev @JaparUsenov и другими активистами. Присоединяйтесь тоже, уже сейчас!!! MBank: 0550948888ELSOM: 0550948888Оptima: 4169585343177191 pic.twitter.com/PKh3PaZieL
Ошондой эле ал Украина элчилиги каражатты тиешелүү жерге жеткирип берүүгө даяр экенин белгиледи. Эгерде логистикалык мүмкүнчүлүк болсо, анда өнөр жай товарлары, тамак-аш жана жуунучу каражаттарды Украинага өткөрүүгө даяр.
"Дагы бир вариант каражат чогултуп, Польшадан бардык суммага керектүү нерселерди сатып ала турган ишенимдүү адамды таап, качкындар лагерине жүк ташуучу унаа менен жеткирүү", - деди ал.
Акча чогултуунун максаты - бир миллион сом.
"Ал жактагы кыргыздарга дагы жардам берүүгө аракет кылабыз. Бирок, азыр даректүү жардам жөнөтүш керек. Кыргыз эли БУУнун, ЕККУнун эсебине акча которууда. Бирок, ал океандагы тамчы сыяктуу болуп калып жатат. Биз Кыргызстандын жардамын бардыгы көрүшүн каалайбыз", - деди Үсөнов.
