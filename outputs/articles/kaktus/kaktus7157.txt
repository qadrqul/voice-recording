Жогорку Кеңештин Эл аралык иштер, коргоо, коопсуздук жана миграция боюнча комитетинин жыйынында Министрлер кабинетинин төрагасынын орун басары Эдил Байсалов менен айрым депутаттар кайым айтыша кетишти.
Депутат Улан Бакасов төраганын орун басарына депутаттарга сый көрсөтүп, этиканы сактоого чакырды.
"Этикаңызды оңдосоңуз. Мен сизге жердешиңиз катары айтып жатам. Эсиңиз барда этегиңизди жыйыңыз. Бул жакка туруп алып депутаттарга ар кандай нерсени айтпаңыз",- деди эл өкүлү.
