2-январда Боршайкомдун оперативдүү иш алып баруучу координациялык топко WhatsApp аркылуу "Общее дело" коомдук фондунан Кара-Суу районунда шайлоого байланыштуу физикалык чара көрүү тууралуу коркутуу келип түшкөн.
Коомдук фонддун маалыматына ылайык, Ош облусундагы Кара-Суу районунун Киров айылында спорттук дене түзүлүштөгү эркектер үймө-үй кыдырып, эгер президенттикке талапкер Садыр Жапаров жетиштүү добуш топтоп, шайлоодон утуп чыкпаса, аларга физикалык чара көрүлө тургандыгын айтып коркутушкан. 
Координациялык топ бул маалыматты ИИМге, Генералдык прокуратурага жана жергиликтүү Кара-Суу шайлоо комиссиясына билдирүү жөнөттү. 
Эске салсак, 10-январда мөөнөтүнөн эрте президенттик шайлоо өткөрүлөт. Ага 17 кандитат талапкерлигин койгон.
