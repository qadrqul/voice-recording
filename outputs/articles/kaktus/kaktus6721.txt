Бүгүн, 17-майда онкологиялык оорудан жабыркаган балдардын ата-энелери менен президенттин коомдук кабылдамасындагы кызматкердин ортосунда пикир келишпестик орун алды. 
Эске салсак, бүгүн Бишкекте онкологиялык оорулуулардан жабыркаган балдардын ата-энелери митинг өткөрүүдө.
Коомдук кабылдамада Садыр Жапаров Москвадан келе элек деп митингчилерге айтышкан. Натыйжасында кызматкер менен ата-энелердин ортосунда конфликт болду. Ал митингге чыккандарды адистер кабыл алат деп билдирди. 
Бирок ата-энелер президент өзү бизди кабыл алсын, деп талап кылышты. "Биз президенттин аялы менен да, министрдин өзү менен да жолуктук эч кандай биздин проблема чечилген жок", - дейт келген ата-энелердин бири.
