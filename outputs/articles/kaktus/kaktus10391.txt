Бишкекте киши колдуу каза болгон эне жана анын кызы, баласынын сөөгү Баткен облусунун Чимген айылында жерге берилди. Коштошуу иш-чарасы 18-февралда болгонун Kaktus.media сайтына маркумдун айылдаштары ырасташты.
Каза болгондордун сөөгү аталган айылдагы көрүстөнгө коюлган. 
Эске салсак, 16-февраль күнү саат 21:00 чамасында Бишкектин 5-кичи районунан үч адамдын жансыз денеси табылган. Окуя болгон жерге барган ыкчам топ аял, кыз жана бала каза болгонун аныкташкан. Эртеси милиция кызматкерлери үрөй учурган кылмышка шектүүнү кармашкан.
18-февралда шектүү СИЗО-1ге камакка алынган.
