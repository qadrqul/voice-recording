Акылбек Жапаров Казакстандын Тараз шаарына жумуш сапары менен барды. Бул тууралуу бүгүн, 23-сентябрда Министрлер кабинетинен билдиришти.
Жумуш сапарынын алкагында Акылбек Жапаров кыргыз-казак өкмөттөр аралык кеңешинин 11-жыйынынын тар жана кеңейтилген курамдагы отурумдарына, Кыргыз Республикасы менен Казакстан Республикасынын Биринчи региондор аралык форумуна катышат жана эки тараптуу сүйлөшүүлөрдү жүргүзөт.
Иш-чаралардын соңунда кыргыз-казак өкмөттөр аралык кеңешинин 11-жыйынынын протоколуна жана региондор аралык документтерге кол коюлары күтүлүүдө.
