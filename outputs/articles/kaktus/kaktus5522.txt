Жогорку Кеңештин депутаттары саламаттыкты сактоо министри Алымкадыр Бейшеналиевди парламентке чакырууну талап кылууда.
9-февралдагы жыйында Русланбек Жакишев бир жума ичинде Саламаттыкты сактоо министрлиги менен БНИЦТОнун жетекчилери ортосунда чактак болгонун эске салды.
"Мен Таластык депутат катары кайрылып жатам. Президенттин, министрликтин реформасын колдойбуз. Бирок, министр таластыктар шылуундар деп айтты. Келип трибунадан аферист ким экенин айтсын. Таластыктар, Манастын урпактары, Чыңгыз менен Чолпонбайдын неберелери. Ал шылуун деп эсептегендердин атын атасын, бүтүндөй аймакты айтпай, - деди ал.
Жакишевди депутат, өкмөттүн Талас облусундагы мурдагы ыйгарым укуктуу өкүлү Марат Мураталиев колдоду.
"Аксакалдар келип, кызматтын босогосун кадашат. Министр айткан сөздөрү үчүн жооп берсин. Ал кечирим сурап журналисттерге кайрылды. Бирок биз Талас элинен эле эмес, жалпы элден кечирим сурашыбыз керек. Мындай нерселер жакшылыкка алып барбайт", - деди ал.
