Бишкек шаарынын мэриясында кадрдык орун алмашуулар болду. Бул тууралуу мэриянын басма сөз кызматы маалымдады. 
Берилген маалыматка ылайык, "Мамлекеттик жарандык кызмат жана муниципалдык кызмат тууралуу" Мыйзамдын 46-беренесине ылайык, Уланбек Азыгалиев берилген арызы боюнча борбор калаанын вице-мэри кызматынан бошотулду. 
Жер маселелери, архитектура жана курулуш иштери боюнча шаардын вице-мэри болуп Азамат Сагындык уулу дайындалды. Ал буга чейин жер ресурстары башкармалыгын жетектеп келген. 
Тиешелүү буюртмага мэрдин милдетин аткаруучу Балбак Түлөбаев кол койгон, деп билдирүүдө жазылган.
