Жалал-Абадда "Мыйзам Нуру Коррупцияга каршы коомдук жардам" бирикмесинин мүчөсү кармалды. УКМКдан билдиришкендей, ал пара талап кылуу учурунда колго түшүрүлгөн.
Белгилүү болгондой, "Опузалап талап кылуу" беренеси боюнча козголгон кылмыш ишинин алкагында акча каражатын алып жаткан жеринен "Мыйзам Нуру Коррупцияга каршы коомдук жардам" бирикмесинин инспектору Т.Г.Б. кармалды. 
Кармалган адам УКМКнын тергөө камак жайынын убактылуу кармоочу жайына киргизилди. Тергөө иштери улантылып жатканын кошумчалашты коопсуздук комитеттен.
