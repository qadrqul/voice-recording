Бишкекте Nissan үлгүсүндөгү унаанын айдоочусу жөө жүргүнчүнү өлтүрө сүзгөн. Бул тууралуу Kaktus.media редакциясына окуянын күбөлөрү кабарлашты.
Маалыматка ылайык, кырсык 3-декабрдан 4-декабрга караган түнү Ахунбаев көчөсүндө (Тыналиев менен Бакаев көчөлөрүнүн ортосунда) болгон. Кагылышуунун чоо-жайы азырынча толук белгилүү боло элек.
Окуяга күбө болгондордун айтымында, айдоочу улгайган адам. Ал кырсык болгон учурда эс-учун жоготуп койгон. Жарым сааттын ичинде окуя болгон жерге тез жардам жана кайгуул кызматы келгени айтылды.
