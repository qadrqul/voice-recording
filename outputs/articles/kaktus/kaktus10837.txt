Бүгүн, 11-мартта Бишкек-Ош унаа жолунун 255-чакырымына, тагыраагы, "Чычкан" капчыгайында кар көчкү түшүп, жол убактылуу жабылган.
Транспорт жана коммуникация министрлигинин маалыматына ылайык, кар көчкү саат 13:30 чамасында түшүп, көлөмү болжол менен 2640 м3 түзөт. 
"Кыргызавтожол" ишканасы учурга карата Бишкек-Ош унаа жолунун Чычкан капчыгайы кар көчкүдөн толук тазаланып, бардык унаалар үчүн каттам ачылганын маалымдады.
