2021-жылы 23-феврал күнү Сокулук РИИБсине 14 жаштагы Б.В.нин асынган денеси табылгандыгы боюнча маалымат түшкөн.
Сокулук РИИБнин тергөө-ыкчам тобу аталган жерге барышкан. Алдын ала берилген
маалымат боюнча, кыз асынып алганы белгилүү болгон. Милиция кызматкерлери сөөктү визуалдык түрдө карап чыгып, анын денесинде аркан изинен башка бөтөн жаракат алуунун издери табылган эмес, деп билдирген.
Аталган факт КЖБРге катталып, экспертиза дайындалды. Бардык жагдайлар такталып жатат. Азыр тергөө иш-чаралары жүргүзүлүүдө, деп Чүй облусунун Ички иштер башкы башкармалыгынын басма сөз кызматы маалымдады.
