Экс -президент Алмазбек Атамбаевдин уулу Сеид Атамбаев президент Садыр Жапаровго жана УКМКнын башчысы Камчыбек Ташиевге бир катар саясатчыларды абактан бошотуу өтүнүчү менен кайрылды.
"Садыр Нургожоевич! Камчыбек Кыдыршаевич! Мен билем, сиз менин атам Алмазбек Атамбаев менен Фарид Ниязовду кое бербейсиздер. Себеби сиздин жеке таарынычыңыз бар.
Бирок төмөнкү саясатчыларды чыгарсаңыз жакшы болмок: Жеңиш Молдокматов, Айбек Калиев, Абдил Сегизбаев жана Равшан Жээнбеков. Алар силер үчүн коркунучтуу эмес.
Алар чындыкты гана айтышкан. Чындыкты айткан адам эч качан аркасынан бычак сайбайт. Бул жигиттер темир тор артында болсо, баары бир жаңы лидерлер чыгат! Муну моюнга алуу керек. Бул алдамчы дүйнө бир орунда турбайт. Баары тез өтөт. Бирок тарыхта калгыңыз келсе, берешен жана калыс болуңуз!
Кыргызда жакшы сөз бар: "Каапырлар үчүн Кудай өч алууну жараткан". Өч албаңыз. Сиз андан жогору болушуңуз керек! Мына ушундан улам кыргыздар Манасты Айкөл деп аташкан! Берешен болгула!
Садыр Нургожоевич! Кандай болгон күндө да оппозиция болобу, позиция болобу, сиз мамлекеттүүлүк үчүн кыргыздарды бириктиришиңиз керек. Капа болбогула! "- деп жазды Сейид Атамбаев фейсбук баракчасына.
