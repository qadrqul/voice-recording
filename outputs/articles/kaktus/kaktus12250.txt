Жалал-Абад облусунун Базар-Коргон районунда нөшөрлүү жаандан улам сел жүрдү. ӨКМнын маалымат кызматынан билдиришкендей, сел 14- майга караган түнү саат 02:30 чамасында Бешик-Жон айыл өкмөтүнүн Карача айылында катталды.
Селдин кесепетинен Ат-Кол чегинен түшкөн суу арыктан ашып, 15 турак үйдүн короолорун каптаган.
Жабыркагандар жана кыйроолор жок. Жеринде айыл өкмөт кызматкерлери, райондук Жарандык коргонуу кызматтары тактоо иштерин жүргүзүүдө. Базар-Коргон райондук куткаруучулары тарабынан короого толуп калган сууларды суу сордуруучу мотопомпа менен чыгаруу иштери жүрүүдө.
