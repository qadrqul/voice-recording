Кыргыз Республикасынын Айыл, суу чарба жана региондук өнүгүү министрлигинин алдындагы Өсүмдүктөрдүн карантини департаменти тарабынан Түркмөнстандан алынып келинген жашылчаларга карантиндик фитосанитардык көзөмөл жүргүзүлдү. Бул тууралуу аталган башкармалыктын басма сөз кызматы билдирди.
"Фитосанитардык көзөмөл Түркмөнстандан атайын жүк алып келген жашылча-жемиштер (анын ичинде помидор) колдонууга жарактуу экендигин көрсөттү. Жүктүн жөнөтүүчүлөрүнүн сапат сертификаты бар. Фитосанитардык сертификат №1933674,193 / 06-июнь 5-1018 менен берилген" 28/06/2021.
Жүргүзүлгөн иш-чаралардын натыйжасында карантиндик зыяндуу организмдер табылган жок, атап айтканда, лабораториялык корутундунун натыйжасында, помидор жемиштеринин күрөң бырыш вирусу аныкталган жок ", - деп билдиришти башкармалыктан.
Бул өнүмдөрдү жеткирүү боюнча келишим кыргыз-түркмөн экономикалык форумунун аянтында Кыргызстан менен Түркмөнстандын ишкерлеринин видео байланыш режиминде түзүлгөн.
Белгилей кетсек, июнь айынын башында Казакстан Түркмөнстандан помидор жана калемпир алып келүүгө тыюу салган. Казакстандын Айыл чарба министрлигинде айтылгандай, бул чаралар помидор менен калемпирдин жемиштеринен карантиндик организмдерди табуу жыштыгынын көбөйүшүнөн улам келип чыгууда.
