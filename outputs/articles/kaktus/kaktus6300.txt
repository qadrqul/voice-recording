Жогорку Кеңештин мурдагы депутаты Орозайым Нарматова өзүнүн Facebook баракчасына мурун эмне үчүн Садыр Жапаровду колдоп жүрүп, кайра эмне үчүн сыйлабай калганын айтты. 
Ал ошондой эле Кумтөр боюнча маселеге токтолуп, Жапаров элдин башын айланканын койбоду деген билдирүү жасаган. 
"Жапаров "Кумтөр бул кылым аферасы, Канадалык шылуундардын биздин экологиябызга келтирген зыяны үчүн 7 миллиард долларга айыпка жыгабыз. Бул экологиялык гана чыгым, ал эми экономикалык, коррупциялык чыгымдарды да өндүрөбүз, элибиздин ит аягынан бери алтын болот" деген убадасын кечип, элдин башын айлантканды койбоду. Жапаровдун "Саясатка аралашкан 10 жыл", "Ууланган кумтөр баяны" аттуу китептерин окуп көрсөңүздөр ошондо көптөгөн жалгандарды билесиздер",- деп кайрылган ал.
