Кыргызстан С-125-2БМ "Печора-2БМ" зениттик-ракеталык комплексин (САМ) сатып алды. Бул тууралуу бүгүн, 19-октябрда коргоо министри Бактыбек Бекболотов маалымат жыйынында билдирди.
"Биз "Белтехэкспорт" менен былтыртан бери сүйлөшүүлөрдү жүргүзүп жатабыз. Печора-2БМ зениттик-ракеталык комплекси жаңы система. Аны менен аба мейкиндигин жабууга аракет жасап жатабыз. Комплекс жакынкы аралыкта келип, Баткенге жайгаштырылат", - деди министр.
Абадан коргонуу системасы жердеги (жер үстүндөгү) радар-контрасттык буталарды жок кылуу үчүн колдонулушу мүмкүн.
