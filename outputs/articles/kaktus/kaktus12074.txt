Бүгүн, 5-майда президент Садыр Жапаров менен Эл аралык футбол федерациясынын (ФИФА) жетекчиси Жанни Инфантино Бишкекте жолдоштук беттеш өткөрдү.
Президенттик аппараттын басма сөз кызматы билдиргендей, ФИФАнын командасында уюмдун түзүмдүк жана аймактык бөлүмдөрүнүн жетекчилери, анын ичинде Франция курамасынын курамында 1998-жылдагы дүйнө чемпиону жана 2000-жылкы Европа чемпиону Юрий Джоркаефф ойногон.
Президенттик командада министрлер кабинетинин мүчөлөрү, мамлекеттик органдардын жетекчилери, президенттик аппараттын кызматкерлери ойношту.
Таймаштуу оюндун жыйынтыгында өлкө башчынын командасы жолдоштук беттеште жеңишке жетишти.
Оюндун аягында Инфантино Жапаровго белек катары аты жазылган ФИФАнын футбол формасын тапшырды.
