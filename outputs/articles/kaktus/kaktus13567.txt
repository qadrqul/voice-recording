Бишкек-Ош жолунун Чычкан капчыгайында унаа ташыган транспорттун катышуусунда жол кырсыгы катталды. Маалыматты Республикалык жол кыймылынын коопсуздугун камсыздоо башкы башкармалыгынан Kaktus.kg сайтына ырасташты.
Автокырсык бүгүн, 22-июлда болжол менен саат 06:30 чамасында катталды. Алдын ала маалыматтар боюнча, айдоочу уктап кеткен. Кырсыктын кесепетинен тралдын айдоочусу менен жүргүнчү көз жумду.
Азыркы учурда жол кырсыгынын келип чыгуу себептери жана башка чоо-жайы такталып жатканын билдиришти башкармалыктан.
