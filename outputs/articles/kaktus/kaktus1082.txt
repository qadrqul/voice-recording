Бүгүн, 29-мартта, Саламаттыкты сактоо министри Алымкадыр Бейшеналиев өзүнө жаңы орун басарларды дайындоо боюнча комментарий берди.
"Мен саламаттыкты сактоо үчүн жооп бере турган команданы чогулттум, анткени 5-6 ай иштеп, эффективдүүлүктү (мурунку орун басарлардын) көрдүм. Эгер 2-3 айда менин орун басарларым результат көрсөтпөсө... Анткени силер көрдүңөр: мен күнү-түнү иштеп жүрдүм, ал эми орун басарларым эс алып жүрүштү - мындай кызматкерлердин кереги жок. Кырдаалды өзгөртүү үчүн бизге бир эле шанс берилди, а бул министрден жана анын орун басарларынан көз каранды", - деп Бейшеналиев брифинг учурунда билдирди.
