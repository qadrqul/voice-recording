Спортчу Кубанычбек Айбек уулу Грузияда өтүп жаткан дзюдо боюнча Tbilisi Grand Slam мелдешинде алтын байге утту. Ал чоң шлемдер мелдешин жеңген алгачкы кыргызстандык дзюдочу болду.
Кубанычбек Айбек уулу 24-мартта 66 килограммга чейинки салмакта татамиге чыккан. Дзюдочу мелдешти 1/16 финалдан баштап, беш беттеш өткөрдү.
Алтын байге үчүн беттеште кыргызстандык спортчу монголиялык дзюдочу Басхуу Йондонперенлейди мөөнөтүнөн мурда жеңип алды.
