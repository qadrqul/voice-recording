Кечээ, 24-февралда Кыргызстандын коммерциялык банктарында доллар 95 сомго чейин көтөрүлдү. 
Курс турукташпаса, кайрадан белди бекем бууш керек болот. Себеби мындай көрүнүш бардык бааларга, биринчи кезекте азык-түлүктүн наркына таасирин тийгизет. 
Акыркы бир айда азык-түлүк кайрадан кымбаттады. 
Гречканын базар баасы 120 сом.
Жалпысынан эле дан-эгиндердин килограммы 10 сомго кымбаттаган. 
Кумшекердин бир килограммынын орточ баасы 70 сом. Күзүндө 57 сом болчу. 
Суу майдын баасы 5-10 сомго өскөн. Жакшы өтпөгөн маркаларына акция жүрүп, литри 135 сомдон сатылууда. 
Ун жана ун азыктары да 10-15 сомго кымбаттады. 
Ал эми айрым макарон өндүрүүчүлөр продукциянын баасын кескин көтөрбөстөн салмагын бир аз азайтып коюшкан. 
Уйдун эти базарда 480 сомдон 500 сомго чейин. Супермаркеттерде - 500 сомдон жогору. Койдун эти 460 сом. 
Тооктун жумурткасы мурунку баа менен эле сатылып жатат. 
