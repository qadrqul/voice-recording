Баткендин тургундары үчүн бишкектиктер 552 миң 563 сомдук материалдык жардам чогултушту. Бул тууралуу борбор калаанын мэриясынын басма сөз кызматы билдирди.
Андан сырткары 12 357 кг ун, 4 931 кг кумшекер, 3 095 литр өсүмдүк майы, 1 393 даана консерва, 7 035 кг ун азыктары, 9 062 даана гигиеналык каражаттар, 4 007 даана медициналык буюмдар, 2 700 кг жашылча-жемиштер, 2847 кг дан эгиндери, 351 кг кондитердик азыктар жана кийим-кечелер жыйналганы маалымдалды.
