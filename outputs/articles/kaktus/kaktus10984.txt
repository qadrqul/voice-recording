Түркиядагы жер титирөөдөн кийинки материалдык чыгым 105 миллиард долларды түздү. Бул түрк лирасы менен эки триллион болот.
Мындай маалыматты Түркиянын Каржы министрлигине шилтеме берүү менен чет элдик басылмалар жазышат.
"Жер титирөөдөн кийинки материалдык чыгым эки триллион лирди түздү. Бул 1999-жылы Мрамор деңизинин аймагында болгон жер титирөөдөгү чыгымдан болжол менен 6 эсе көп. Бул сумма 2023-жылга карата күтүлүп жаткан Түркиянын жылдык кирешесинин 9 пайызын түзөт", - деген каржы министри TRT Haber телеканалына.
Эске салсак, Түркиянын Кахраманмараш провинциясында февраль айында магнитудасы 7,7 жана 7,6га жеткен жер титирөө болгон. Кырсыктын кесепетинен 49 миңден ашык адам курман болду.
