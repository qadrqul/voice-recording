Жаздын келиши менен "Шоро" фирмасынын суусундуктары да Бишкектин көчөлөрүнө чыга баштайт.
Быйыл да ушул жуманын башталышында "Шоронун" сатуучулары ишин баштады. Бизди кызыктырганы алардын баасындагы айырма болду.
Тагыраагы, 2021-жылы 12 сомдон сатылган чакан стакандагы жарма быйыл 16 сом деп белгиленип калган. Башка суусундуктарга да ушул сыяктуу эле 4 сомдон кошулган.
Мунун себебин "Шоро" компаниясынын негиздөөчүлөрүнүн бири Жумадыл Эгембердиев мындайча түшүндүрдү:
"Биз жаңы ачып баштаганда 2 сом менен баштаганбыз, ал учурда бир стакан чай 10 сом болчу. Башында баасын көтөргөндөн коркуп жүрдүм, эл ичпей коёбу деп. Ошентип жүрүп, канча чыгымга учурадым. Кийин 4 сом болду, 2 сомдон кошуп отуруп, 12 сом бойдон келе жаткан. Быйыл баасын көтөрдүм. Себеби, мен "Шорону" дүйнө жүзүнө алып чыккым келет, буйруса, ошонун аракетин көрүп жүрөбүз. Ага силердин колдооңор болсун"
. 
"Шоро" компаниясы 1992-жылы Табылды жана Жумадыл Эгембердиев тарабынан негизделген. Алгач жарма жасаган өндүрүш катары негизделип, бара-бара тармактарын кеңейткен.
Учурда улуттук суусундуктардын бренди болгон бул компания 20га жакын тармакта иш алып барат.
Булак: Koompress медиа порталы
