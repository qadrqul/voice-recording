Бишкек-Торугарт жолунда бара жаткан айдоочунун унаасынан марихуана табылды. Бул туурасында ИИМдин маалымат кызматы билдирди.
Такталгандай, Баңгизаттарды жүгүртүүгө каршы күрөш кызматынын кызматкерлери Бишкек-Торугарт жолунун 23-чакырымында Toyota Avensis унаасын токтотуп, текшерүүгө алган. Анда багажниктен 5 литрлик желим бөтөлкөнүн ичинде өзгөчө жыты бар эзилген зат жана целлофан баштык алынган. 
Аталган факты боюнча Кылмыш-жаза кодексинин 282-беренеси менен кылмыш иши козголду. 39 жаштагы С.Р. аттуу айдоочу Октябрь РИИБдин тергөө кызматына жеткирилди.
