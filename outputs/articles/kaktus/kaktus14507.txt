Бишкекке жакын Дачное айылында беш жашар кызга ыдык көргөздү деген шек менен 36 жаштагы жаран кармалды. Бул тууралуу Kaktus.media сайтынын редакциясына укук коргоо кызматкерлери билдиришти.
Алардын айтымында, 18-сентябрь күнү кечинде Дачное айылындагы дүкөндүн жанынан жергиликтүү тургун 2018-жылы туулган жаш кызды ыдык көргөзгөн. Эркек кызга балмуздак алып берем деп убада берип, анан анын оозунан өөп баштаган.
Бул факты Аламүдүн райондук ички иштер бөлүмүнө катталып, КР Кылмыш-жаза кодексинин "Он алты жашка чыга элек балага сексуалдык мүнөздөгү аракеттер" беренеси боюнча кылмыш иши козголгон.
Жашы жете элек кызга психологиялык-психиатриялык экспертиза дайындалды.
Иликтөө иштеринин жүрүшүндө Аламүдүн РИИБнин кызматкерлери тарабынан кылмышка шектүү кармалды. Ал 1987-жылы туулган Ысык-Ата районунун тургуну болуп чыкты. Тергөө иштеринин жүрүшүндө шектүү СИЗОго киргизилген.
Башкы беттеги сүрөт иллюстрациялык: www.
