№34-Жети-Өгүз шайлоо округу боюнча депутаттыкка талапкер, Борбордук шайлоо комиссиясынын экс-мүчөсү Атыр Абдрахматова округдук шайлоо комиссиясынын аракетсиздиги боюнча БШКга арыз жазды.
Анын айтымында, 1-декабрда анын ишенимдүү адамы "Шайлоо жөнүндө" конституциялык мыйзамдын бузулушу боюнча арыз менен кайрылган. "Учурда арыз Жети-Өгүз райондук шайлоо комиссиясы тарабынан карала элек. Болбосо бир канча убакыт өтүп кетти", - деп баса белгиледи Абдрахматова.
Ал Жети-Өгүз райондук шайлоо комиссиясынын аракетсиздигин жарыялап, 31 шайлоо участкасында добуш берүүнүн жыйынтыгын жараксыз деп табууну талап кылууда.
Бул округдагы добуш берүүнүн жыйынтыгы боюнча Арсланбек Малиев 18,39% добуш менен жеңишке жетти.
