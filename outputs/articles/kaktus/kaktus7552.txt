Ысык-Көлдө иш-сапары менен жүргөн кайгуул кызматкерлери унаа уурдап качууга шектелген жаранды кармашты. 
Милициянын кайгуул кызматынан Kaktus.kg'ге билдиргендей, 16-июлда Чоң-Сары-Ой айылынын тургуну арыз менен кайрылган. 
Ал ошол эле күнү болжол менен саат 04:45 чамасында Чоң-Сары-Ой айылындагы мечиттин сыртына Toyota Carina унаасын токтотуп, таңкы намазын окууга кирип кайра чыккан учурда унаасын белгисиз жаран айдап качып кеткенин билдирген.
Издөө иш-чараларынын жүрүшүндө Чолпон-Ата шаарынан уурдалган унааны айдап бара жаткан А. Н. аттуу жаран кармалып, тергөө кызматына жеткирилген.
