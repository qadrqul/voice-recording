Криптовалюта менен киреше табуу жыл сайын өсүүдө. Майнинг өндүрүшүнүн дагы бир толкуну 2020-жылдын күзүндө байкалды, анда негизги крипто-валюталар, тактап айтканда биткоин кымбаттаган.
Криптовалютаны Кыргызстанда дагы өндүрүшөт, бирок аны жашыруун жасашат, анткени бул мыйзамсыз. ЖМКларда майнинг чарбалары биринин артынан экинчиси электр кубатынан кантип ажыратылганы жөнүндө маалыматтар байма-бай чыгууда. Натыйжада, крипто-валюта өндүрүшүнө ири суммадагы акчаларды жумшаган адамдар куру жалак калууда.
Ал арада, коңшу Казакстанда тоо-кен чарбалары барган сайын көбөйүп, ишкерлер байып, мамлекет дагы өз үлүшүн алууда.
Tokeninsigh'дин айтымында, Казакстан дүйнө жүзү боюнча майнинг өндүрүүдө алдыңкы беш өлкөнүн катарына кирет. Биткойн өндүрүүдө эсептөөлөрдүн болжол менен 6% Казакстанга туура келет. Казакстан майнинг боюнча Кытай, АКШ жана Россиядан гана артта.
Санариптик өнүгүү министрлиги Казакстандагы криптовалюталардын жүгүртүлүшүн 18-25 миллион долларга же жылына 216-300 миллион долларга баалап жатат.Бул жерде 17 ири ферма гана эсепке алынган. Чакан майнинг чарбалары эсепке алынган эмес.
Муну менен катар, Казакстан, майнинг тармагын өнүктүрүүгө өзгөчө көңүл бурууда. 2019-жылы буга 200 миллион доллардан ашык каражат тартылган жана өлкөнүн президенти Касым-Жоомарт Токаев беш жыл ичинде майнинг тармагына инвестиция 1 миллиард доллардан ашышы керек деп билдирди.
Казакстандан айырмаланып, Кыргызстанда майнинг мыйзамсыз. Криптовалюта чарбаларында жүргүзүлгөн рейддик отчеттор ЖМКларда байма-бай чыгып турат. Май айынын аягында эле УКМК өнөр жай объектилеринин аймагындагы алты майнинг чарбасын жаап, 2 миңден ашуун жабдууларды тартып алган.
Анын үстүнө, энергетикалык компаниялар майнерлерге аңчылык жарыялап, калкты иштеп жаткан майнинг чарбаларын ишеним телефонуна билдирүүгө үндөп жатышат.
Жакын арада Кыргызстанда мыйзамдуу майнинг чарбасын ачуу түшкө кирбеген нерсе, анткени өкмөт жана "Улуттук энергетикалык холдинг компаниясы" ААКсы майнинг иштерине техникалык шарттарды берүүгө убактылуу тыюу салган. Тыюу өлкөдөгү электр энергиясынын жетишсиздигине байланыштуу.
Анткен менен, 2020-жылы жазында өкмөт электр энергиясынын тарифтерин бекитти, ал жерде "Майнинг ишинин субъекттери" деген графа бар. Бул документке ылайык, майнерлер үчүн 1 кВт сааттын баасы 2,24 сомдон 2,9 сомго чейин. Башкача айтканда, келечекте Кыргызстанда криптовалюталарды мыйзамдуу өндүрүү ыктымалдыгы четке кагылбайт.
Акыркы алты ай ичинде майнинг тармагында негизги криптовалюталардын баалары бир нече жолу көтөрүлгөндүктөн, экинчи ирет дем бергендей болду. Бирок Кыргызстан башка өлкөлөргө караганда арзан электр кубаты сыяктуу олуттуу артыкчылыкка ээ болсо дагы, бийликтин каалоосу менен деле майнинг тармагынан түшүм ала албайт. Себеби, өлкөдө электр энергетикасынын абалы төмөндөп баратат. Ал эми электр энергиясы калктын муктаждыктарын канааттандырууга араң жетет.
Салыштыруу үчүн, Казакстандагы 17 ири тоо-кен чарбалары жылына болжол менен 4,4 млрд кВт/саатына сарптайт. Бул Кыргызстан март, апрель жана май айларында керектеген электр энергиясынан да көп.
