Бишкекте мэр Эмилбек Абдыкадыровдун катышуусунда мончо жана эс алуу комплексинин пайдубалына капсула салуу аземи өттү. Бул тууралуу борбор калаанын мэриясынын басма сөз кызматынан билдирет.
Белгиленгендей, аталган тилкеге жалпы аянты 9174,51 чарчы метр болгон жер төлөсү менен эки кабаттуу заманбап имарат курулат. Комплекс 240 орунга ылайыкталган - эркектер жана аялдар үчүн 120 орун болот. Унаа токтотуучу жай да каралган.
Эске салсак, Бишкектеги бузулган мончонун ордуна жаңы мончо курулуп жатканы былтыр июнь айында айтылган.
