Сокулук районунда ден соолукка оор залал келтирген деп шектелген жаран кармалды. Бул тууралуу Чүй облустук ички иштер башкы башкармалыгынын басма сөз кызматы билдирди.
Маалыматка ылайык, 13-декабрда милицияга аймактык ооруканадан ар кандай жаракаттарды алган аял алып келингени тууралуу билдирүү түшкөн.
Милиция кызматкерлери аялдын өздүгүн тактап, 1980-жылы туулган К.Э экенин аныкташкан. Ал эсине келбей каза болгон.
Кылмышка шектелип анын күйөөсү, 1973-жылы туулган Б.К. кармалды.
Тергөөнүн алдын ала версиясы боюнча, кылмыш мас абалында жубайлардын ортосундагы чырдын негизинде жасалган: эркек киши аялын катуу сабаган.
Шектүү Сокулук районунун ички иштер башкармалыгынын убактылуу кармоочу жайына камалды. Экспертиза дайындалып, сотко чейинки териштирүүлөр уланууда.
Башкы беттеги сүрөт иллюстрациялуу.
