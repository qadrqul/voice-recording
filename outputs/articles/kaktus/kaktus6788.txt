Ош шаарында эки күндөн бери тургундар ичүүчү сууга жетпей жатышат. Бул тууралуу алар Kaktus.media сайтынын редакциясына билдиришти.
Ошто ичүүчү суу көйгөйү биринчи жолу болуп жаткан жок, жыл сайын нөшөрлөп жааган жамгырда муздак суу өчүрүлөт. Бул Ак-Буура дарыясынын булгануу көрсөткүчүнүн жогорулашына байланыштуу.
Жергиликтүү тургундар бул көйгөйдү жоюу үчүн АӨБ буга чейин да көп акча бөлгөнүн, бирок абал өзгөрбөгөнүн белгилешет.
Ош шаарынын мэриясы тургундардан кечирим сурап, кайрылууларга ылайык, суу ташуучулар шаардын кичи райондоруна күнү-түнү таза суу жеткирип жатканын билдирди.
