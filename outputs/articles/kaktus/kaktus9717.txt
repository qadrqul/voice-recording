Жалал-Абадда түн ичинде аялдын зер буюмдарын чечип, ири суммадагы акчасын карактап кетишти. Облустук милициядан кабарлашкандай, шектүүлөр колго түшүрүлдү.
Окуя тууралуу милицияга 16-декабрда таңкы саат 05:00 чамасында билдирүү түшкөн. Анда Базар-Коргон шаарынын 30 жаштагы тургуну 16-декабрда саат 04:00 чамасында үйүнө беткапчан адамдар кирип, 49 жаштагы апасынын колдорун жана оозун скотчтоп, 300 000 сом акчасын жана алтын буюмдарын карактап кетишкенин билдирген.
Аталган факты 207-берене (Каракчылык) менен катталып, кылмыш иши козголгон.
Азыркы учурда тергөө амалдары жүрүп жатат.
