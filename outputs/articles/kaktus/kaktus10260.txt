Түркиядагы жер титирөө болгон аймактан Кыргыз Республикасынын 22 жараны өлкөгө эвакуацияланды. Тышкы иштер министрлигинен кабарлашкандай, алар 9-февралда Астана шаарына барышты.
Министрликтен белгилешкендей, атайын борт менен кеткен мекендештерди Астана шаарынан Кыргызстандын элчилигинин кызматкерлери тосуп алышты. Эвакуацияланган мекендештер үчүн Астана аэропортунда кыргыз диаспорасынын катышуусунда ысык тамак уюштурулду.
Учурда аларды транспорт аркылуу Кыргызстанга жөнөтүү маселеси иштелип чыкты. Ошондой эле балалуу жаран үчүн Бишкекке аба каттамы уюштурулду дешет тышкы саясий ведомстводон.
