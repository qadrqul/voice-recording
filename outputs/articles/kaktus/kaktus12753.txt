3-июнда Садыр Жапаров жубайы Айгүл Жапарова менен Түркиянын президенти Режеп Тайып Эрдогандын чакыруусу менен Анкарада түрк лидеринин ант берүү аземине ардактуу конок катары катышты. Бул тууралуу президенттик аппараттан кабарлашты.
Маалым болгондой, салтанаттуу иш-чара 2023-жылдын 6-февралында Түркиянын түштүк-чыгышында болгон жер титирөөдө каза болгондорду эскерүү менен башталып, андан соң өлкөнүн гимни ырдалды.
Түркиянын кайра шайланган президенти Режеп Тайып Эрдоган инаугурацияда сөз сүйлөдү.
Андан ары Түркия президентинин атынан бардык жогорку даражалуу коноктор үчүн расмий кабыл алуу уюштурулду.
