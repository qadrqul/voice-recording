Кытайда очогунда күчү 4,5 баллга жеткен жер титирөө катталып, ал Ош облусунун аймагында да сезилди. Өзгөчө кырдаалдар министрлигинин маалыматына ылайык, жер титирөө 28-февралга караган түнү 01:36да катталды.
Жер титирөө Ош облусунун Алай районунун Нура айылында 4 балл, Эркештам жана Икизяк айылдарында 3,5 баллга чейин сезилген. Алдын ала маалымат боюнча жер титирөөдөн жабыркагандар жана кыйроолор катталган жок.
