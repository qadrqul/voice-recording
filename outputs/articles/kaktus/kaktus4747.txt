Министрлер кабинетинин төрагасы Акылбек Жапаров Бириккен Араб Эмираттарына иш сапары менен барат. Бул тууралуу министрлер кабинетинин маалыматтык камсыздоо бөлүмү билдирди.
Маалым болгондой, Жапаров бир катар эки тараптуу жолугушууларды өткөрөт. Ал ошондой эле Дубайдагы EXPO 2020 көргөзмөсүнүн алкагында Кыргыз Республикасынын Улуттук күнүнө арналган иш-чарага катышат.
Мындан тышкары, ал Дубайдын Smart City, Masdar City – Абу-Дабидеги технологиялык эко-шаар долбоору, туруктуу шаарды өнүктүрүү концепциясына барат, деп айтылат маалыматта.
Жумушчу визиттин алкагында "Кыргызстан – Бириккен Араб Эмираттыгы – 2021" туристтик роудшоу жана бизнес-форум өтүп, В2В форматындагы жолугушуулар жана сүйлөшүүлөр өткөрүлөт, деп билдирди министрлер кабинетинен.
