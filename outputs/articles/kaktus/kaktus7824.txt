Президент Садыр Жапаров сентябрда АКШга барат. Бул тууралуу Тышкы иштер министрлигинин басма сөз кызматы билдирди.
Президент АКШга Бириккен Улуттар Уюмунун (БУУ) Башкы ассамблеясынын 77-сессиясына катышуу үчүн Нью-Йоркко барары айтылды. Бул тууралуу БУУнун баш катчысы Антониу Гутерриш менен КР тышкы иштер министринин орун басары Динара Кемелованын жолугушуусунда белгилүү болду.
Белгилей кетсек, БУУнун Башкы ассамблеясынын 77-сессиясы Нью-Йоркто 20-сентябрдан 26-сентябрга чейин өтөт.
