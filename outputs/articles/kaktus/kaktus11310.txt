Баткен облусунда селитраны аткезчилик жол менен экспорттоо иш-аракетине бөгөт коюлду. УКМКнын маалымат кызматынан билдиришкендей, жүктөр Тажикстанга жөнөтүлмөк.
1-апрелде УКМКнын Баткен облусу боюнча башкармалыгынын кызматкерлери "Маргун-Жаңы-Бак-Арка" айланма жолунан Mercedes-Benz Sprinter унаасын токтотушкан. Анда Тажикстандын аймагына жалпы салмагы 3,5 тоннага жакын аммиак селитрасын (карбамид) алып өтүүгө аракет кылган Баткен шаарынын 1987-жылы туулган Т.Н.И. аттуу тургуну кармалган. 
