Кыргызстандын мусулмандар диний башкармалыгы Орозо айынын болжолдуу баштала турган күнүн аныкташты. Бул жөнүндө КМДБнин басма сөз бөлүмү билдирди.
Алдын ала берилген маалыматка ылайык, ыйык Орозо айы 2021-жылдын 13 же 14-апрелде башталат. 
Муфтият белгилегендей, ооз беките турган күн өзгөрүп кетиши мүмкүн. Так күнү Орозо башталганга бир нече күн калганда айдын жаңырышына жараша айтылат.
