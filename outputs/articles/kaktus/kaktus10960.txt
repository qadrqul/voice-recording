Өлкө башчы Садыр Жапаровдун Түркияга болгон иш сапары аяктады. Ал 17-мартта Бишкекке кайтып келгенин президенттин администрациясынан кабарлашты.
Иш сапарда Садыр Жапаров Түркиянын президенти Режеп Тайып Эрдоган менен сүйлөшүүлөрдү өткөрдү. Өлкө лидерлери эки тараптуу жана көп тараптуу кызматташтыктын кеңири чөйрөсүн талкуулап, саясий, соода-экономикалык жана башка чөйрөлөрдө байланыштарды чыңдоого өзгөчө көңүл бурушту.
Иш сапарынын экинчи күнүндө Садыр Жапаров Түрк мамлекеттер уюмуна катышуучу-өлкөлөрдүн башчыларынын Саммитинин кезексиз жыйынына катышты.
Түрк мамлекеттер уюмуна катышуучу-мамлекеттердин башчыларынын Саммитинин кезексиз жыйынынын жыйынтыгында жыйынтыктоочу декларацияга жана башка документтерге кол коюлду.
