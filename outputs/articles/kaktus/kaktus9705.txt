Ысык-Көлдөгү "Акун" пансионатынын жеке менчигине мыйзамсыз өткөн жер тилкеси мамлекетке кайтарылды. Бул туурасында УКМКнын маалымат кызматынан кабарлашты.
Андагы маалыматка караганда, 2008-жылы Ысык-Көл райондук соту тарабынан "Акун" пансионатынын жеке менчигине Кара-Ой айылында жайгашкан 17,65 гектар жер тилкесин берүү боюнча мыйзамсыз чечим чыккан. Ошондой эле мамлекеттик каттоо органы тарабынан жеке менчик укугуна мамлекеттик акт мыйзамсыз берилген.
Жүргүзүлгөн тергөө-ыкчам иш-чараларынын жүрүшүндө мыйзамсыз чыгарылган соттун чечими боюнча даттануу арызы каралып, жыйынтыгында мыйзамсыз берилген жер тилке мамлекеттин балансына кайтарылды. Жер тилкенин баасы 371 миллион сомго бааланган.
