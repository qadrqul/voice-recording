Абактагылар өздөрүн Кыргызстандын президентинин басма сөз катчысы Эрбол Султанбаев деп тааныштырып, министрлерден акча талап кылышкан. Бул тууралуу Kaktus.media сайтынын редакциясына укук коргоо органдарынын кызматкерлери билдиришти. 
Алардын айтымында, ар кандай колониялардын туткундары министрлик жана ведомстволордун кызматкерлерине телефон чалып, өздөрүн КР президентинин басма сөз катчысы Эрбол Султанбаев деп тааныштырып, алардан ар кандай шылтоолор менен акча талап кылышкан.
"Жабырлануучулардын бири транспорт жана жолдор министри болуп, таксист аркылуу шылуундарга 20 миң сом жана пневматикалык тапанча берген", - деп айтылат маалыматта.
