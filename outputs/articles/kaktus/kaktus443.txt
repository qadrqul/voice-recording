Бишкекте кылмыштуу топтун лидери Мурсалым Умырзаков кармалды. Ал "Карышкыр" каймана аты менен белгилүү. Бул тууралуу Kaktus.media'нын редакциясына күч структураларынын кызматкерлери билдиришти. 
Алардын айтымында, кечээ күнү, 19-январда, УКМКнын кызматкерлери "Альфа" атайын бөлүмүнүн колдоосу менен кылмыштуу топтун лидери Мурсалым Умырзаковду кармашты. 
Ал Чүй проспектиндеги көп кабаттуу үйдүн батиринде жүргөн жеринен колго түшүрүлгөн. 
Белгилей кетсек, Мурсалым Умырзаков колониядан 2020-жылы, күзүндө бошотулган. Социалдык тармакта Умырзаков мыйзамдагы ууру аталды деген маалымат тараган. Бирок КР ИИМ бул маалыматты төгүндөгөн.
