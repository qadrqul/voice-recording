Бүгүн, 3-апрелде Бишкектин ШИИББдин имаратынын жанына Кыргызстандын беш активисти, анын ичинде "Балдардын укугун коргоочулар лигасы" коомдук фондунун жетекчиси Назгүл Турдубекова чогулду.
Укук коргоочу Турдубекованын айтымында, шаардык милициянын жетекчисинин айткандары кылмыштуу. "Мыйзам боюнча кыздар жашы жете элек. Алар эч кандай күнөөлүү болушу мүмкүн эмес", - деп баса белгиледи ал.
Турдубекова Азамат Ногойбаевди билдирүүлөрүнөн кийин аны кызматтан алуу зарыл деп, президенттен жана ички иштер министринен анын билдирүүсүн карап чыгууну өтүнөт.
Бишкек ШИИББдин башчысы Азамат Ногойбаев жашы жете электер арасындагы сексуалдык кол тийбестикке каршы кылмыштардын көбөйүшүнө кыздарды айыптаган. Анын билдирүүсүнө эксперттер комментарий беришти.
