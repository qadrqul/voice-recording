Кыргызстан баасы 9,7 миллион долларга жеткен Airbus H145 үлгүсүндөгү жаңы тик учак сатып алды. Президенттин администрациясынан Садыр Жапаров жана УКМКнын төрагасы Камчыбек Ташиевдин жаңы тик учак менен учкан видеосун жарыялашты.
Социалдык тармактын колдонуучулары видеодон президент менен коопсуздук комитеттин төрагасынын бренд кийимин байкап, талкууга алышты. Kaktus.media интернет колдонуучулардын талкуусунан кийин Садыр Жапаров менен Камчыбек Ташиевдин күрмөлөрү кайсы брендге таандык экенин жана баасын билүүгө аракет кылып көрдү.
