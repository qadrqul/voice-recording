26-июлга караган түнү саат 1:30 чамасында Ош шаарындагы, Гапар Айтиев көчөсүндө жол кырсык болуп, үч адам көз жумду. Бул тууралуу Ош ШИИБдин Кайгуул күзөт кызматынан билдиришти.
Маалыматка ылайык, Hyundai Santa Fe үлгүсүндөгү унаанын айдоочусу рулду башкара албай калып, түркүктү сүзүп кеткен. Унаанын ичиндеги үч адам тең каза болгон. Алар Россиянын жарандары экени айтылды.
Видеодон автоунаа чачырап кеткенин көрүүгө болот.
