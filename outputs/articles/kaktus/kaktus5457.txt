64 жаштагы киши баласы инисинин кызын зордуктаганын уккандан кийин асынып алган. Бул тууралуу Kaktus.media редакциясына укук коргоо органдарынан билдиришти.
Алардын маалыматы боюнча, январь айынын аягында Арашан айылынын тургуну 1958-жылы туулган О.Н. асынып каза болгон.
Маркум 9 жаштагы жээни, башкача айтканда инисинин кызы менен адепсиз жоруктарды жасаган деп айыпталып жаткан 1987-жылы туулган А.А. аттуу жарандын атасы экени аныкталган.
Белгилүү болгондой, кыз өгөй атасынын ата-энесинин колунда тарбияланган.
Ал киши өз жанын кыйганы тууралуу билдирип, күнөөсүз экенин айтып, кечирим сурап кат калтырган.
