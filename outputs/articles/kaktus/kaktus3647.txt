Бишкектин мэри Айбек Жунушалиевдин буйругу менен башка жумушка өткөндүгүнө байланыштуу Русланбек Акылбеков транспорт боюнча вице-мэр кызматынан бошотулду. Бул тууралуу борбордук мэриянын басма сөз кызматы билдирди. 
Дагы бир буйрук менен санариптештирүү жана транспорт боюнча вице-мэр болуп Талайбек Орозов дайындалды. 
Белгилүү болгондой, Орозов "Инфоком" мамлекеттик мекемесин, "Кыргызтелеком" ААКтын директорлор кеңешин жетектеген. 2021-жылы эки ай өкмөткө караштуу Санариптик өнүгүү мамлекеттик кызматынын төрагасы болгон. 
Орозов 1974-жылы төрөлгөн. Адистиги боюнча - инженер механик, андан тышкары жүргүнчү жана жүк ташуучу автотранспорттун кызматын сертификациялоо боюнча эксперт. Кыргыз техника университетин аяктаган. 
Жаңы вие-мэрдин резюмеси - тиркелген файлда.Тиркелген файлдар
