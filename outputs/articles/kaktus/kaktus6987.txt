2022-жылдын 20-июнунан баштап Биринчи май районундагы сейил бактарда, скверлерде, тротуарларда, бульварларда ж.б жерлерде батуттарды колдонууга толук тыюу салынат.
Иш-чара Бишкек шаарынын мэриясынын 2021-жылдын 25-мартындагы №71-б "Белгиленбеген жайларда соода жүргүзүүгө тыюу салуу жөнүндө" буйругуна ылайык жүргүзүлөт.
Шаар мэриясы бул биринчи кезекте балдардын жана алардын ата-энелеринин коопсуздугу үчүн экенин эскертет. Анткени батуттарды жабык же адистештирилген жайларда, ири соода борборлорунда жана оюн-зоок парктарында гана орнотуу керек.
