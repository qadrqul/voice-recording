Жактоочу Канат Хасанов Кемпир-Абад иши боюнча кармалып, сот тарабынан камактагы мөөнөтү узартылган активисттер менен саясатчылардын сүрөтү менен бөлүштү.
Эске салсак, 17-апрелде Бишкектин Биринчи Май райондук соту бир нече отурум өткөрүп, анда массалык баш аламандыкка даярдануу боюнча бир катар активисттер менен саясатчылардын баш коргоо чарасын караган. 
Жыйынтыгында Марат Баязов, Илгиз Шаменов, Атай Бейшенбек, Азимбек Бекназаров, Жеңиш Молдокматов, Равшан Жээнбеков, Кубаныч Кадыров, Тимур Махмудов, Акыл Айтбаев, Айбек Бузурманкулов, Эрлан Бекчороев, Айданбек Акматов, Али Шабдан камакта калтырылды. Отурумга Рита Карасартова менен Бектура Асановдун жактоочулары келбей калгандыктан, алардын баш коргоо чарасын кароо кийинкиге жылдырылды.
