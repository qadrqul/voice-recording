Парламент каржы пирамидасын жарнамалаган таанымал адамдарды жазага тартуу жөнүндө мыйзам кабыл алды.
Буга ылайык, каржы пирамидаларын жарнамалап жеке өзү ири суммада киреше тапкандарга 2-2,5 миллион сом айып пул салынат же болбосо 3 жылдан 5 жылга чейин эркинен ажыратылат.
Демилгечи депутаттардын бири Шаирбек Ташиев 2022-жылы каржы пирамидасына байланышкан фактылар боюнча 882 кылмыш иши козголуп, 1 052 адам зыян тартканын айткан. Алар 273 миллион сом жана 1 миллион 597 миң долларга алданышкан.
Документ президент кол койгондон кийин күчүнө кирет.
