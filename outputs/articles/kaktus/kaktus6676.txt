"Евровидение" сынагынын ачылышында кыргызстандыктардан түзүлгөн "D Billions" музыкалык тобунун "Мy name is" аттуу чыгармасы аткарылды. Бул тууралуу топтун мүчөлөрү социалдык тармактагы баракчаларына жарыялаган.
Италияда өтүп жаткан музыкалык сынактын ачылышында аталган чыгарманы чет элдик аткаруучулар аткарган.
Белгилей кетсек, "D-Billions" чыгармачыл тобунун YouTube'да 12 миллиондон ашык катталуучусу жана 11 миллиарддан ашык көрүлгөн видеолору бар. Алар балдарга арналган ар кандай ырларды чыгарышат.
"Му name is" ыры социалдык тармактарда аябай популярдуулукка ээ болуп, чет жактарда да аткарылып келет.
