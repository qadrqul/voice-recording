Журналист Ыдырыс Исаков Ички иштер министрлигине 2019-жылы тартылган видео боюнча түшүндүрмө берүү үчүн суракка чакыртылды. Бул маалыматты Kaktus.media сайтына журналист өзү тастыктады.
Айтымында, 2019-жылы тарткан видеосу TikTok социалдык тармагына тараган. Видео белгисиз себептерден улам ИИМ кызматкерлеринин кызыгуусун жараткан. Телефон аркылуу сүйлөшүү учурунда министрликтин Оштогу кызматкери журналистти түшүндүрмө берүү үчүн бөлүмгө келүүсүн суранган.
Исаков кайсы видео экенин анык билип, кырдаалды териштирүү керектигин, ИИМдин кызматкерлери видеону өчүрүүнү суранса да аткарбай турганын кошумчалады.
