Бишкекте УКМК кызматкерлери террорчулукка шектелген адамды кармоого аракет кылышкан. Бул тууралуу Kaktus.media сайтына укук коргоо органдарынан билдиришти.
Алардын айтымында, кечээ, 26-октябрда саат 23:00дөр чамасында Бөкөнбаев жана Ибраимов көчөлөрүнүн кесилишиндеги көп кабаттуу үйлөрдүн биринде УКМКнын кызматкерлери Терроризмге шектелгенди кармоого аракет кылышкан. Бирок 35 жаштагы шектүү киши төртүнчү кабаттын терезесинен секирип кеткен.
Ал травматология бөлүмүнө жаткырылган, бирок дарыгерлер аны сактап кала алышкан эмес. Шектүүнүн батирин тинтүү учурунда баңгизат, ок-дарылар жана курал-жарактар ​​табылган.
