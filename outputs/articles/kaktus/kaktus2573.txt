Кыргыз Республикасынын Мамлекеттик салык кызматына жыл башынан бери жарандардан 128 кайрылуу жана даттануу келип түштү. Анын ичинен жазуу жүзүндө – 20 билдирүү, электрондук почта аркылуу – 92, "ишеним телефонуна" жана "ыкчам байланыш" номерине –16. Мындай маалыматты Мамлекеттик салык кызматынын басма сөз бөлүмү таратты. 
Белгилүү болгондой, келип түшкөн кайрылуулардын ичинен 9 арыз ишкерлер тарабынан салык мыйзамдарынын сакталбагандыгы боюнча маалыматтар, 47 – салык органдарынын кызматкерлеринин укуксуз иш аракеттерине тийиштүү болсо, 72 – ар түрдүү маселелер боюнча болгон.
Бардык кайрылуулар Кыргыз Республикасынын мыйзамдарына ылайык белгиленген мөөнөттө каралды.
Кабыл алынган чаралардын натыйжасында 43 кызматкер жоопко тартылды, анын ичинен 2 – ээлеген кызматынан төмөндөтүлдү, 20 катуу эскертүү алды, 11 – сөгүш, 4 - эскертүү, 1- кызматкерге ээлеген кызматына толук ылайык келбөө жарыяланды, 5 кызматкер ротацияланды.
Салык кызматы жарандардын жана салык төлөөчүлөрдүн кайрылууларын өз убагында ыкчам кароо максатында, Салык кызматында (0312) 61-31-89 номери боюнча "ишеним телефону", (0779) 61-31-89 "ыкчам байланыш" (Whatsapp) номери, электрондук кайрылууларды кабыл алуу үчүн [email protected] электрондук дареги, ошондой эле, коомдук кабылдама да иштеп жатат. Жарандар кат жүзүндө, оозеки же электрондук түрдө кайрыла алышат, деп МСКнын басма-сөз кызматы маалымдады.
