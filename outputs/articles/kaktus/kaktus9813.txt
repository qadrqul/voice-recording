Ош шаарында жол боюнда соодагерлик кылган 6 адамга 3 миң сомдон айып пул салынды. Бул тууралуу Ош шаардык милициянын кайгуул кызматынан кабарлашат.
Белгилүү болгондой, шаар аймагында 31-декабрдан тартып баш аламан соода-сатык жүргүзгөндөргө карата рейд башталган. Иш-чаранын алкагында мыйзамсыз соода кылып жаткан жарандарга профилактикалык түшүндүрүү иштери жүргүзүлүп, 3 миң сомдон айып пул салынууда. 
Рейд 10-январга чейин уланып, баш аламан соода кылгандар жол боюнан тазаланат дешет мекемеден.
