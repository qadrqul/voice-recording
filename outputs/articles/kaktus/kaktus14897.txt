Депутат Шайлообек Атазов бүгүн, 9-ноябрда УКМКга чакыртылды. Эл өкүлү күбө катары чакыртылганын билдирди.
"Чакырышты. Эмне маселе экенин билейин. 2 жыл мурда Свердлов районунда шайлоо өткөн, ошол боюнча менин тарапташтарымды 10 күн мурун алып кетишиптир. Күбө катары чакырды", - деди ал.
Буга чейин Шайлообек Атазов менен кримтөбөл Женгонун сүйлөшүүсү делген аудио тараган. Андан кийин депутат 2 күндөн бери каралоо абдан катуу жүрүп жатканын айтып, өлкө башчы Садыр Жапаров менен УКМКнын төрагасы Камчыбек Ташиевге кайрылган.
