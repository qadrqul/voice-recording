Оппозициялык саясатчы Равшан Жээнбековдун кызы Каныкей Равшан англис тилинде видео кайрылуу жазып, Instagram баракчасына жүктөдү.
Чет мамлекеттердин элчиликтерине жана эл аралык уюмдарга болгон кайрылуусунда үй-бүлөсүнүн башына түшкөн оор күндөргө токтолуп, апасы Салкынай Алимбаева атасы сыяктуу камакта экенин айткан.
Билдирүүдө, буга Кемпир-Абаддын иши боюнча камакта жаткан атасынын Жогорку Кеңештин депутаттыгына талапкерлигин коюуну чечкени себеп болгон.
"Мына эми президент Садыр Жапаров менен УКМКнын башчысы Камчыбек Ташиев атамды үй-бүлөсүн пайдаланып, кыйнап берүүнү чечишти", - дейт Каныкей Равшан. Ал эми апасынын саясатка эч кандай тиешеси жок экенин кошумчалайт.
Публикация от Kanykei ☼ (@_kanarav_)
