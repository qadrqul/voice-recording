Акыркы күндөрү "Бишкек суу канал" өндүрүштүк-эксплуатациялык башкармалыгынын нөөмөтчү-диспетчердик кызматына канализациялар толуп калганы боюнча көп кайрылуулар түшүүдө. Бул тууралуу ишкананын басма сөз кызматы билдирди.
Канализацияны тазалоо учурунда жаңы жыл түнү желбей калган салаттар, жашылча-жемиштер жана башка таштандылар чыгып жатат.
 "Урматтуу шаардыктар жана шаар коноктору! Канализацияга катуу тиричилик жана тамак-аш калдыктарын төкпөгүлө. Бул сөзсүз түрдө тыгынды пайда кылат, анткени түтүктөр тиричилик суюк агындыларына ылайыкталган", - деди айтылуу башкармалык.
