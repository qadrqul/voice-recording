Кыргызстандын футбол боюнча жаштар курама командасынын (U-16) мурдагы чабуулчусу Ааламбек Абылкасымов кырсыктан каза болду. Бул тууралуу Кыргызстандын футбол союзунан кабарлашты.
Ал 19 жашта болчу.
2019-жылы 16 жашка чейинки футбол боюнча Азия Кубогунун тандоо оюндарында ал Ливандын курама командасынын дарбазасына эки гол киргизип, 41-мүнөттө 0:2 эсебинде алмаштыруу менен оюндун жыйынтыгын өзгөрткөн.
Ааламбек 2021-жылдын 16-мартында "Илбирс" менен Премьер-лигада дебют жасаган. Жалпысынан ал 12 оюн өткөрүп, эки гол киргизип, бир голдук пас берди. 2023-жылы "Абдыш-Ата-2" командасынын курамасына чакыртылган.
"Футболчу Ааламбек Абылкасымовдун үй-бүлөсүнө жана жакындарына терең кайгыруу менен көңүл айтабыз!", - деп айтылат маалыматта.
