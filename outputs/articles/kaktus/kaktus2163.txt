Кечээ, 19-июнда Бишкек-Ананьево-Каракол унаа жолунда кичи автобус менен трактордун катышуусунда жол кырсыгы катталды. Бул тууралуу Kaktus.media редакциясына күбө билдирди.
Маалым болгондой, кырсык Балыкчыга кире электе болгон. Бусик кандайдыр бир жол менен тракторго урунуп, айыл чарба техникалары катуу соккудан улам оодарылып, кичи автобус жолдун четине чыгып калган.
Азырынча жабыркагандар жөнүндө маалымат жок. Ысык-Көл облусунун Жол кайгуул кызматы бул окуя боюнча азырынча комментарий бере элек.
