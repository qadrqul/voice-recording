Баткенде бала бакчада иштебеген адамдардын атына айлык акы чегерилип келген. Бул фактыны УКМКнын Баткен облусу боюнча башкармалыгы коррупцияга каршы күрөшүү боюнча иштердин жүрүшүндө аныктаган.
Такталгандай, Баткен районунун Кара-Бак айылындагы "Кулунчак" мектепке чейинки балдар мекемесинде бюджеттик каражаттарды мыйзамсыз пайдалануу факты аныкталды. Аталган мекемеде иш жүзүндө иштебеген адамдарга эмгек акы чегерилип келген. Мыйзамсыз топтолгон каражаттар мекеменин жетекчилиги тарабынан өздөштүрүлгөн.
