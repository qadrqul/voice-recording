Чатактуу клиниканын башчысы Алмазбек Исманкулов камалган саламаттыкты сактоо министри Алымкадыр Бейшеналиевге болгон мамилеси тууралуу Kaktus.media сайтына айтып берди. 
Исманкуловдун айтымында, анын министрге карата аёо сезими бар.
"Жөнү жок айыптоолорго карабастан, биздин госпидалдын бир дагы кызматкери Бейшеналиевди табалаган жок. Бул чыр-чатак экөөбүздүн ортобузда эмес. Мен башка интервьюлорумда да айтып жүргөм, бул кызмат ал үчүн эмес. Ал мүмкүн кафедранын жакшы башчысы болгон. Министр болгондон кийин, башкача көйгөйлөр жана тапшырмаларга туш болуп, аны чече алган жок", - дейт Исманкулов.
Андан тышкары, Бейшеналивке козголгон иши мыйзам чегинде чечилүүсүнө ишенерин белгиледи.
