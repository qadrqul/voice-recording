"Манас" аэропортунун трассасында окуучулар кабылган жол кырсыгы боюнча Билим берүү жана илим министрлиги маалымат таратты.
"Жол кырсыгына кабылган автобустун ичинде Чүй облусунун Сокулук районундагы "Ат-Башы мектеп-лицейи" мекемесинин башталгыч класстарынын 18 окуучусу болгон. Бул туурасында аталган мектептин директору Рахат Мырзабекова билдирди. Учурда жол кырсыгынан жабыркагандарга медициналык жардам көрсөтүлүүдө", - деп айтылат маалыматта.
Белгилесек, 20-апрелде "Манас" аэропортунун трассасында окуучу ташыган автобусту GoBus`тун кичи автобусу артынан сүзгөн. Анын кесепетинен 18 бала жана эки чоң адам жабыркаган. Төрт окуучу реанимацияга түшкөнү кабарланган.
