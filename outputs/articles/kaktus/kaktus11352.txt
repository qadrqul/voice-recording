Экс-министр Алымкадыр Бейшеналиевдин кеңешчиси Мээрим Тилековага карата Жети-Өгүз райондук соту чечим чыгарды. Бул туурасында Kaktus.media сайтына жактоочу Кайсын Абакиров билдирди.
Айтымында, бүгүн, 4-апрелде ал жактаган адам - Алымкадыр Бейшеналиевдин кеңешчиси Мээрим Тилекова толук акталды. Ага УКМКнын Ысык-Көл облусу боюнча башкармалыгы тарабынан талап кылуу жана кызматтык абалынан пайдалануу айыбы тагылган. 
Андан тышкары Ысык-Көл облустук үй-бүлөлүк дарыгерлер борборунун мурдагы башкы дарыгери Бейшекан Жайлымышева да толук акталып, реаблитацияланды.
Эске салсак, Саламаттыкты сактоо министрлигинин башчысынын кеңешчиси 17-майда "Пара талап кылууга" шектелип Каракол шаарына жеткирилген.
