11-июнда "Кыргыз Республикасынын Улуттук банкы, банктар жана банк иши" жөнүндөгү мыйзам долбоорун талкуулоо учурунда Жогорку Кеңештин депутаты Саматбек Ибраев каржы технологияларын жайылтуу боюнча мыйзамды лобби кылган деп айыпталган.
Активист Токтайым Үмөталиева депутаттан буга чейин алдамчылыкка айыпталып жаткан уулу Данияр Ибраев тараткан каржы технологияларын жайылтуу боюнча ушул мыйзам долбоорун эмне үчүн лобби кылып жаткандыгын сураган элеТема боюнча:"Эски" жана "жаңы" депутаттар кимдин энергиясы көбүрөөк деп талашышты.
Буга чейин Бишкек ШИИБи Жогорку Кеңештин депутаты Самат Ибраевдин уулу Данияр курулуш компанияларына арматура менен камсыз кылам деп убада берип, 500 миллион сомдон ашык акчасын алып, дайынсыз болуп жаткандыгын билдирген. Учурда ал Болгарияда.
Депутат өз кезегинде уулу менен болгон көйгөйлөр жеке маселе, ар бир үй-бүлөдө ушундай көйгөйлөр болушу мүмкүн деп жооп берди. "Бирок мыйзамдын анын уулуна эч кандай тиешеси жок, ал эми Жогорку Кеңеште кандайдыр бир мыйзам долбоорун лобби кылуу болбогон кеп" деди ал.
"Бул лобби эмес, жаңы мыйзам долбоорун демилгелөө. Жөн гана кызыкдар адамдар менин уулумду бир нерсе үчүн айыптап жатышат, албетте, тараптардын ар биринин өз чындыгы бар. Биздин өз чындыгыбыз бар, биз айтпайбыз биздин таптазабыз деп, талаштуу учурлар бар, бул үчүн сот бар го. Албетте, көйгөйлөр бар, антпесе ал Болгарияда болбойт эле, менин андай иштер менен алектенгенге убактым жок, башка тапшырмаларым бар ... Апрель айында депутат катары келдим, жакшысы ЖКнын депутаты катары эмне кылдың деп суроо берсеңер. Ал эми үй-бүлөлүк көйгөйлөрдү кийинки убакытка калтыралы "деди.
Белгилей кетсек, Саматбек Ибраев менен Бактыбек Турусбеков "Кыргыз Республикасынын Улуттук банкы, банктар жана банк иши жөнүндө" мыйзам долбоорун коомдук талкууга сунушташкан. Негиздемеге ылайык, мыйзам Кыргызстандагы каржы технологияларын тездик менен өнүктүрүүгө шарт түзүүгө багытталган, андан сырткары Улуттук банктын арыздар боюнча чечимдерин кабыл алуу убактысын кыскартуу, финтех компанияларга Улуттук банктын балансында корреспонденттик эсептерди ачуу, финтехке таандык баалуу металлдарды Улуттук банктын сактоочу жайында сактоо мүмкүнчүлүгүн кыскартуу тобокелдүү операцияларды (насыялоо, депозиттик операциялар, лизинг, факторинг, форфейтинг, кепилдиктерди берүү, баалуу кагаздар менен операциялар) жүргүзбөгөн стартаптар үчүн уставдык капиталга карата талаптар.
Финансылык технологиялар (финтех) - бул каржылык кызматтарга жана компанияларга бизнестин каржылык аспектилерин башкарууга жардам берген технология. Аларга программалык камсыздоо, тиркемелер, процесстер жана бизнес моделдер кирет. Финтех ошондой эле компаниялар кардарлар үчүн салттуу каржы институттары менен атаандашуу үчүн жаңы каржылык технологияларды жана чечимдерди колдонгон тармакты билдирет. Көбүнчө бул техникалык стартаптар жана өз кызматтарын өркүндөтүү үчүн финтек шаймандарын колдонгон компаниялар.
