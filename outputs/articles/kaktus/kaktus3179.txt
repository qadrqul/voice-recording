Кыргызстанда ПЦР анализин саткан алдамчылардын саны көбөйдү. Тергөө учурунда журналист Мээрим Сырдыбаева менен "Али Токтакунов MediaHub" жасалма ПЦР анализдерин сатуу боюнча көптөгөн фактыларды ачыкташты. Көрсө, Чүй облусунда жайгашкан Ак-Жол постунда ПЦР анализдери 1700-3000 сомго сатылат экен.
Журналист жасалма документтерди саткан адам менен байланышып, ал COVID-19 менен ооруганын, бирок өлкөдөн чыгып кетүү зарылдыгынан улам, ага коронавирус боюнча терс натыйжасы бар сертификат керек экенин айткан. Жергиликтүү эл бул кишини Бека Малыш деп атайт. Тест 24 сааттын ичинде 3000 сомго жасалды. Бека Малыш аткарган ПЦР тест Бонецкий лабораториясынын бланкына басылган.
Журналист лабораториянын жетекчилиги менен байланышып, алар бул көйгөй тууралуу билишкенин айтышкан. Алардын айтымында, жасалма документтердин саны көбөйүүдө. Коммерциялык бөлүк боюнча Бонецкий лабораториясынын директору Эсен Шеримбаевдин айтымында, күнүнө 200гө жакын анализ жасалма жол менен 5 миң сомдон 100 долларга чейин сатылган.
Андан тышкары, журналист Талас районундагы Чоң-Капка постунда болуп, жасалма ПЦР анализин сатууга даяр адамдарды да тапкан. Көрсө, Казакстанга товар жеткирген айдоочулар тестти 500 сомго сатып алышса, Россияга бараткан айдоочулар 1000 сомго тест тапшырышат. Тергөөнүн жүрүшүндө жасалма ПЦР анализдерин Манас, Кара-Буура, Бакай-Ата райондорунун айдоочулары колдонгону далилденди. Ошондой эле, бул өткөрмө пунктунун жанында жайгашкан Aqua Lab филиалынын кызматкери узак убакыт бою жасалма ПЦР тесттерине жардам берген. Бул фактыны коомчулукка көрсөтүү үчүн журналист дарыгер менен байланышып, терс жыйынтыгы бар тастыктама алган. Документтин баасы 2000 сомду түзгөн.
Aqua Labдын жетекчиси Ирина Цопова бул фактыны моюнга алып, процедураны бузгандыгы үчүн Таластагы филиалдын кызматкери иштен алынганын айтты. Мындан тышкары, бул иш боюнча материалдар укук коргоо органдарына жөнөтүлгөн.
