Түркия менен Сириядагы жер титирөөдөн жабыркагандардын саны 50 миңге жакындап калганын Euronews телеканалы билдирет.
Андагы маалыматка караганда, жалпысынан Сирияда 8,5 миң, Түркияда акыркы маалыматтар боюнча 40 миң 642 адам каза болгон.
Сириянын кээ бир шаарлары урандыга айланды. Дрон менен тартылган видеодон массалык кыйроолорду көрүүгө болот. Ал жерде жер титирөө 1250дөн ашык имаратты кыйраткан.
Түрк бийлиги нормага ылайык курулбаган кулаган имараттар боюнча иштерди иликтөөнүн алкагында подрядчыларды жана мыйзам бузууга катышкан башка адамдарды кармоону улантууда.
БУУнун маалыматы боюнча, кырсыктан беш миллиондон ашуун адам жабыркаган.
