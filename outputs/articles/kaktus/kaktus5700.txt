Украинадагы окуялар Кыргызстандын экономикасына кандай таасирин тийгизет? 24-февралдын 16:00го карата Кыргызстанда доллардын курсу 95 сомго көтөрүлдү. Электрондук товар саткан дүкөндөр соодасын токтотушту, анткени доллардын курсу туруктуу эмес болуп турган чакта чыгашага учурап калабыз деп кооптонушууда. 
Кыргызстан - импорттон көз каранды өлкө. 2021-жылдын жыйынтыгы менен Кыргызстандагы товар айландыруу $7,23 миллиардды түздү. Ошол эле учурда анын 1,66 миллиарды экспорт болсо, 5,57 миллиарды импорт. Башкача айтканда, бардык товар айландыруунун 77,1%ы. Бул маалыматты эске алганда, Кыргызстандын экономикасы негизги соода өнөктөштөрүбүздүн иш аракетинен түздөн-түз көз каранды экени түшүнүктүү. Негизги өнөктөштөрдүн сап башында Росси турганы айтпаса да белгилүү. 
  






2021-жылы Кыргызстандын товар айландыруусундагы экспорт менен импорттун үлүшү пайыз менен 



