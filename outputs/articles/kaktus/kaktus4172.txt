Жалал-Абад облусунун Токтогул районунда "Газель" үлгүсүндөгү жүк ташуучу унаа толугу менен күйүп кетти. Бул тууралуу Өзгөчө кырдаалдар министрлиги билдирди.
Маалыматка ылайык, жүк ташуучу унаа 2-ноябрда Бишкек-Ош жолунун 302-чакырымында күйүп кеткен. Бул тууралуу маалымат саат 16:20лар чамасында түшкөн. Өрт өчүрүүчүлөр саат 17:00дө окуя болгон жерге барып, 17:50дө толугу менен өчүрүлгөн.
Өрттүн келип чыгуу себеби такталууда.
Видеону Instagram колдонуучулары Азамат Ормокеев менен kushtarzh жарыялаган.
