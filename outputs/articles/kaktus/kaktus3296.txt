Эртең, 1 -сентябрда салт боюнча Жогорку Кеңештин кезектеги сессиясынын расмий ачылышы болот.
Парламенттин басма сөз кызматы билдиргендей, саат 10:00дө VI чакырылыштын депутаттары жыйынга чогулат.
Эске салсак, Жогорку Кеңештин 6 -чакырылышы 2015 -жылдын 4 -октябрында шайланган. 15 -октябрда БШК шайлоону өттү деп таап, мандатты алты партияга бөлүштүргөн. Ошол эле жылдын 28 -октябрында VI чакырылыштын депутаттары биринчи жыйынын өткөрүп, өз милдеттерин аткарууга киришкен.
2020 -жылдагы октябрь окуясынан кийин Жогорку Кеңеш ыйгарым укуктарын узартып, өлкө үчүн бир катар чечүүчү мыйзам долбоорлорун кабыл алды.
Белгилей кетсек, жаңы парламентке шайлоо 28 -ноябрда өтөт.
