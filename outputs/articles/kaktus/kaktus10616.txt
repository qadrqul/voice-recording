УКМКнын кызматкерлери жактоочунун жардамчысын пара алып жаткан учурда кармады. Коопсуздук комитетинен кабарлашкандай, кармалган адам соттук иштерге жардам берүү үчүн акча опузалаган.
Айтылгандай, УКМКнын дарегине А.Б.Э аттуу жаран кайрылып, Аламүдүн райондук сотунун Б.А.М. аттуу кызматкери соттун чечимин тездетүү үчүн опузалап акча талап кылгандыгына чара көрүүнү суранган. Арыздын негизинде 343-берененин 1-бөлүгү (Опузалап пара талап кылуу) менен козголгон сотко чейинки өндүрүштүн алкагында жактоочунун жардамчысы Б.А.М. акча алуу учурунда кармалды.
Учурда тергөө амалдары жүргүзүлүүдө.
