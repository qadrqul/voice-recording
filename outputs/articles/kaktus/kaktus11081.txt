Тажикстанда 23-мартка караган түнү болгон жер титирөөдөн Согд облусунун Тоолуу Матча районунда ондогон турак үй жана айыл-чарба курулуштары кыйрады.
Эске салсак, Тажикстанда күчү 5,9 баллга жеткен зилзала болгонун Европа-Жер ортолук деңиз сейсмологиялык борбору билдирген.
Жер титирөөнүн очогу Кожент шаарынан 96 километр алыс жерде орун алган. 
Жер титирөө Кыргызстан менен Өзбекстанда да сезилген.
21-марттын кечинде Афганстанда күчү 6,5 баллга жеткен жер титирөө болгон. Жердин силкинүүсү Пакистан жана Индияда да сезилген.
Ал күнкү Кыргызстандын Ош, Жалал-Абад, Баткен облустарында 3 баллга жердин термелиши катталган.
Башкы сүрөт: иллюстрациялык
