Экс-судья Клара Сооронкулова ооруканадан Бишкектеги СИЗО-1ге которулду. Бул тууралуу Kaktus.media сайтына анын жактоочусу Чынара Жакупбекова билдирди.
Белгиленгендей, Клара Сооронкуловага жакында эле оор операция жасалган.
"Ага дагы операция жасатуу керек болчу, бирок күтпөстөн ооруканадан алып кетишти. Анын абалы оор: отура да, тура албайт, дарыгерлердин катуу көзөмөлүндө болушу керек", - деди жактоочу.
Чынара Жакупбекова баш коргоо чарасын өзгөртүү боюнча кайра арыз менен кайрылууга ниеттенүүдө.
Белгилесек, Сооронкулова "бийликти басып алуу максатында массалык баш аламандык уюштурууга аракет кылган" деп айыпталууда.
