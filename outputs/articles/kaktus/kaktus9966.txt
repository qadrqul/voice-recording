Сузакта адамдын ден соолугуна оор залал келтирип, издөөдө жүргөн жаран аныкталды. Облустук милициядан кабарлашкандай, шектүү уюшкан кылмыштуу топтун мүчөсү катары мурда ИИМдин каттоосунда турган.
Окуя 2022-жылы 18-октябрда катталган. Анда 1955-жылы туулган Ж.М. аттуу Сузактын тургунун ошол эле райондун 47 жаштагы тургуну Д.К. уруп, денесине оор залал келтирген. 
Жабырлануучу жазган арыздын негизинде 130-берене (Ден соолукка оор залал келтирүү) менен кылмыш иши козголгон.
Кылмыш ишинин алкагында 3-январда шектүүгө карата издөө иши жарыяланып, 17-январда Сузак районунун 1975-жылы туулган тургуну (мурда Кыргыз Республикасынын ИИМде УКТнын мүчөсү катары каттоодо турган) Д.К. кармалып, убактылуу кармоочу жайга киргизилди.
Учурда кылмыш иши боюнча тергөө иштери улантылууда.
