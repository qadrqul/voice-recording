Буга чейин "Жалал-Абад" аэропорту оңдоп-түзөө үчүн жабыла турганы кабарланган. Аталган аэропорт жабылбай ишин улантарын "Манас" эл аралык аэропортунун басма сөз кызматынан билдиришти.
"Жүргүнчүлөрдүн көптөгөн суроо-сунуштарын эске алуу менен "Жалал-Абад" аэропорту быйыл жабылбай ишин улантары тууралуу чечим кабыл алынды. Регулярдык каттамдар мурдагы эле график боюнча аткарыла бермекчи (жумасына 6 жолу)", - дешти маалымат кызматынан.
Эске салсак, 1-августтан тарта "Жалал-Абад" аэропорту оңдоп-түзөө жумуштарына байланыштуу убактылуу жабылары кабарланган.
