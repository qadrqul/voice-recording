Өлкө башчы Садыр Жапаровдун атынан аз камсыз болгон үй-бүлөлөрдүн балдарына жаңы жылдык белектер тапшырылды. Белектерди Министрлер кабинетинин төрагасынын орун басары Бакыт Төрөбаев жана президенттин жана Министрлер кабинетинин чечимдерин даярдоо боюнча башкармалыгынын бышчысы Айбек Жунушалиев тапшырды. 
Коомдун аярлуу катмарындагы аз камсыз болгон жалгыз бой жана кѳп балалуу энелер Бишкек шаарынан жана Чүй облусунан тандалган. Алардын балдарына уюлдук телефон берилип, жалгыз бой энелерге акчалай жардам көрсөтүлдү. 
Ошондой эле Бакыт Төрөбаев тиешелүү жергиликтүү бийликтин жетекчилерине балдардын мектептердеги төлөмдөрүнөн бошотуу, жылытуу мезгилинде көмүр менен камсыздоо тапшырмаларын берди.
