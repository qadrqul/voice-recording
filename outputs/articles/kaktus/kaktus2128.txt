Орто-Токой суу сактагычында бир айга жетээрлик гана суу калды. Бул тууралуу Айыл чарба министри Аскарбек Жаныбеков бүгүн, 17-июнда Жогорку Кеңештин жыйынында билдирди.
Анын айтымында, учурда суу сактагычтагы суунун көлөмү 224 миң куб метрди гана түзөт.
"Суу сактагычка беш дарыя куюп жатат, бирок азыр суунун 50% гана толгон. Эгер ушул бойдон кете берсе, 15-20-июлга чейин суу сактагычта суу калбайт", - деди бөлүм башчы.
Мындай көрүнүшкө жол бербөө үчүн министр дыйкандардан сууну өз алдынча ачпоону, графикти сактоону жана суу өнүктүрүү агенттигинин каналдарда күнү-түнү иштеген 4600 кызматкерине ишенип берүүнү суранат.
Жаныбеков айлык маянанын аздыгына карабастан - 4600-5800 сомду түзгөндүгүнө карабастан, алар өз жумуштарын мыкты аткарышарын баса белгиледи.
Депутаттар өз кезегинде кризистен чыгуу боюнча көрүлүп жаткан чаралар жөнүндө министрлер кабинетинин маалыматын угуп, аны эске алышып, топтолгон көйгөйлөрдү жакынкы аралыкта чечип берүүнү өтүнүштү.
