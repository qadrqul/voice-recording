Кечээ, 7-сентябрда Эдил Байсалов Саламаттыкты сактоо министрлигинин жамаатына жаңы жетекчини - министрдин милдетин аткаруучу Алымкадыр Бейшеналиевди тааныштырды. Бул тууралуу аталган башкармалыктын басма сөз кызматы билдирди.
Иш-чарага Саламаттыкты сактоо министрлигинин мурдагы жетекчиси Гүлнара Баатырова да катышты.
Эскерте кетсек, Алымкадыр Бейшеналиев Саламаттыкты сактоо министрлигинин жетекчилигине кайтып келгени кечээ, 7-сентябрда белгилүү болгон. Ошол эле учурда буга чейин бул кызматты аркалап келген Гүлнара Баатирова КРнын Эмгек, социалдык коргоо жана миграция министринин милдетин аткаруучу болуп дайындалды.
