Кыргызстанда биринчи жолу ата мекендик өндүрүштөгү аскердик учкучсуз учак чогултулду. Бул тууралуу видео Twitter`ге жарыяланды.
Андагы маалыматка караганда, учкучсуз SAARA-02 учагы кыргызстандык инженерлер тарабынан иштелип чыккан.
"Биздин өндүрүүчүлөр бул аппаратты түзүү үчүн эки жылдан бери талыкпай иштешти. Жабдык жакында эле Баткенде ийгиликтүү сыноодон өттү. Учкучсуз учуучу аппарат чалгындоо гана эмес, тактикалык жана күжүрмөн функцияларды да аткарат. Мындай түзүлүштөрдүн болушу коргонууну бекемдөөгө тийиш. Өлкөбүздүн дараметин жогорулатып, чек ара коопсуздугун бекемдейт", - деп айтылат маалыматта.
