Бишкек шаарынын мэриясы муниципалдык ишканалар үчүн атайын техникаларды жана жабдууларды сатып алды. Борбор калаа башкармалыгынан кабарлашкандай, жалпы 76 техника алынган.
Атайын техникаларды тапшыруу аземине Бишкек шаарынын мэри Эмилбек Абдыкадыров катышты.
Атайын техникалар "Бишкекжашылчарба", "Бишкексуучарба", "Бишкекжарык", "Бишкекшаарлифт", "Бишкекасфальтсервис", "Тазалык", ошондой эле "Бишкек санитардык полигону" муниципалдык ишканаларына алынды.
Жаңы техникалардын арасында дөңгөлөктүү экскаватор, кран-манипулятор, автомунара, таштанды ташуучу унаа, сугаруучу унаа, тигүү калдыктарын кайра иштетүүчү инсиниратор жана башкалар бар.
