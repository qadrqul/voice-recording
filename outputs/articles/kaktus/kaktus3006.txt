Президент Садыр Жапаров акимдер үчүн 60 миллион сомго унаа сатып алуу боюнча тендерди жокко чыгарууну тапшырды. Бул тууралуу бүгүн, 13 -августта президенттик аппараттын басма сөз кызматы билдирди.
Президенттин басма сөз катчысы Эрбол Султанбаевдин айтымында, Жапаров президенттин администрациясынын алдындагы автотранспорт бирикмеси тарабынан облустук мамлекеттик администрация башчыларына (акимдер) 60 миллион сомго унаа сатып алуу боюнча жарыяланган тендерди жокко чыгарууга буйрук берген.
"Бул чечим өлкөдөгү оор экономикалык абалды жана бюджеттин артыкчылыктуу эмес чыгымдарын, ошондой эле бул маселе боюнча коомдук пикирди эске алуу менен кабыл алынды",-деди Султанбаев.
