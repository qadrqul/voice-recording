Жалал-Абадда 40 жаштагы жаран суунун боюнда сүрөткө түшүүгө аракет кылып жатып агып кеткен. Бул тууралуу ӨКМдин маалымат кызматы кабарлады. 
Маалым болгондой, 10-июнда Итагар жайлоосуна 3-4 үй-бүлө эс алууга келишкен. 40 жаштагы жаран сүрөткө түшөм деп жатып, таштын үстүнөн сыйгаланып агып кеткен. 
Куткаруу иштерине ӨКМден 5 куткаруучу тартылган. 11-июнь күнү сөөгү табылып, РИИБнин кызматкерлерине өткөрүп берилди.
