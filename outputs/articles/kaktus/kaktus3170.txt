19-августта "Кыргызтелеком" ААКтын акционерлеринин жыйынында директорлор кеңешинин курамын кайра тандоо чечими кабыл алынган. Анда Насирдин Исановдун уулу Алмаз директорлор кеңешинин башчысы болуп дайындалды.
Директорлор кеңешинин чечими менен "Кыргызтелеком" ААКтын башкармалыгынын курамы кайра шайланып, Косумбаев Данияр Өмүрбекович башкармалыктын төрагасы болду.
Белгилей кетсек, Косумбаев 2021 -жылдын апрелинде Бакуга (Азербайжан) туруктуу жашоого көчүп кеткен.
Данияр Косумбаевдин өзү менен байланышууга мүмкүн болгон жок. Редакция аны угууга жана комментарий берүүгө даяр. 
Бегилей кетсек, буга чейин "Кыргызтелеком" ААКтын директорлор кеңешинин төрагасы Маралбу Бианки Камчыбек Ташиевдин иниси Замир Кожомуратов кызматтан алынганына карабай "Кыргызтелекомдундун" мүчөлөрүнө кысым көрсөткөнүн белгилеген.
Бир айдан кийин Маралба Бианки директорлор кеңешинин төрагалыгынан четтетилип, анын ордуна Алмаз Исанов келди.
Айрым булактар ​​акционерлердин жыйыны мыйзам бузуулар менен өткөнүн айтып, кадрдык резервде болбогон адамдар директорлор кеңешине шайланганын билдиришкен.
Данияр Косумбаев чын эле чет жакта. Ушул жылдын апрелинен бери Азербайжан Республикасында жашап келет. Миграциялык эрежеге ылайык, ал алты айга убактылуу каттоодон өткөн.
Ал эми басма сөз кызматы бул башкармалыктын төрагасы Кыргыз Республикасынын жараны экенин жана Бишкек шаарында жашаарын билдирет.
