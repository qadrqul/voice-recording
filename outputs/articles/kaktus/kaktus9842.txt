Бразилияда президент Лула да Силванын жеңишине макул болбогондор баш аламандык уюштурушту. Чет элдик басылмалардын маалыматына караганда, тополоңго 5 миңдей адам чыккан.
Полиция кызматкерлери тополоңчулар менен 3 сааттай алышып, 400дөн ашык адам кармалганы маалымдалды. 
Ал эми президент Лула да Силва нааразычылык акцияларынан улам өлкөнүн борборунда январдын аягына чейин өзгөчө кырдаал режимин жарыялады. Ошондой эле тополоңду уюштургандарды жазалоону убада кылды. "Алар баары мыйзам чегинде жооп беришет. Муну ким кылган болсо, табылып, жазасын алат. Саясаттын эң жийиркеничтүү макулуктары сарайга жана конгресске басып киришти", - деп жазган президент Twitter`деги баракчасына.
