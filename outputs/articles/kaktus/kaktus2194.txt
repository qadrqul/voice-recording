Москванын борборунда алты кыргызстандык атыша кеткен. Бул тууралуу ТАСС укук коргоо органдарындагы булакка шилтеме берүү менен билдирди.
Окуя Ольховская көчөсүндө 17-июнда болгон.
"Алтыга жакын адамдан турган Кыргызстандын жарандарынын тобу ортосунда чыр-чатак болду. Окуянын катышуучуларынын бири травматикалык тапанча менен жерге аткылаган", - деп билдирди булак.
Натыйжада эч ким жабыркаган жок. Чырдан кийин мигранттар унаага отуруп, айдап кетишкен.
Полиция тергөө иштерин баштаган.
Башкы беттеги сүрөт иллюстрациялык мүнөздө.
