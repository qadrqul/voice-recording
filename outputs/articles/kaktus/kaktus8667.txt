Бүгүн, 30-сентябрда Бишкектин Биринчи Май райондук сотунда 2019-жылдагы Кой-Таш окуясы боюнча "Кызматтык абалынан кыянаттык менен пайдалануу" беренеси боюнча айыпталып жаткан соттолуучу, ички иштер министринин мурдагы орун басары Курсан Асанов кезектеги отурумда сөз сүйлөдү.
Эске салсак, ошол күндөрү Асанов экс-президенттин үйүн басып алуу учурунда Алмазбек Атамбаевден кызгылт түстөгү пакет алган.
Асановдун айтымында, "саясий куугунтуктан" улам ага гана эмес, дээрлик бардык үй-бүлө мүчөлөрүнө кылмыш иши козголгон.
"Жеңиш Раззаковдун мага карата билдирүүсүнөн кийин мага үчүнчү кылмыш иши козголду. Кашкар Жунушалиев өзү мага каршы иш козгой албайт болчу, анткени анын дурус жетпейт болчу. Анын артында жогорку бийлик турган", - деди Асанов.
Ал милициянын полковниги Жеңиш Раззаков дагы белгисиз себептер менен анын ишинде жабырлануучу болуп калганын баса белгиледи.
Эске салсак, Асанов " Кой-Таш окуясынан кийин кыргыз милициясынын кызыкчылыгын сатып, ишенимди жоготкон" деген негизде кызматтык иликтөөнүн жыйынтыгында кызматынан бошотулган.
Асанов отставкага кетүү боюнча комментарий берип жатып, өзүн "өлкөнүн жана абийирдин алдында таза" деп эсептей турганын билдирген.
Социалдык тармактарда кызгылт түстөгү пакет тартылган чагымчыл видео тараган. Пакет 8-августта Асанов менен Атамбаевдин сүйлөшүүлөрү учурунда жанында турган.
