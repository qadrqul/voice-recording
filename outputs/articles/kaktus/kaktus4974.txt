Кечээ, 28-декабрда, Санкт-Петербург Көз карандысыз Мамлекеттер Шериктештиги катышуучу-мамлекеттер башчыларынын салттуу бейформал жолугушуусу болуп өттү.
Иш-чараны демилгелеген Россия Федерациясынын Президенти Владимир Путин катышуучулар менен учурашып, өткөн жылдар КМШны түзүүнүн негиздүүлүгүн көрсөткөнүн, анын алкагында өлкөлөр ортосундагы интеграция ар кандай багытта тереңдеп баратканын белгиледи.
Анын айтымында, учурда бул КМШ өлкөлөрүнө коронавирустук инфекциянын пандемиясына байланыштуу кыйынчылыктарды жеңүүдө дүйнөнүн башка көптөгөн өлкөлөрүнө караганда жакшы артыкчылыктарды берет.
Керектөөчүлөрдүн укуктарын жана адамдын бакубаттуулугу чөйрөсүн коргоо боюнча Федералдык кызматтын жетекчиси - Россиянын мамлекеттик башкы санитардык дарыгери Анна Попова КМШ чөлкөмүндө биологиялык коопсуздук жөнүндө баяндама жасады.
Өлкө башчылары ооруну жеңүү боюнча биргелешкен иш-чаралар тууралуу пикир алмашып, өз ой-пикирлерин жана сунуштарын айтышты.
Бейформал саммитке Белорусь Республикасынын Президенти Александр Лукашенко, Азербайжан Республикасынын Президенти Ильхам Алиев, Армения Республикасынын Премьер-министри Никол Пашинян, Казакстан Республикасынын Президенти Касым-Жомарт Токаев, Казакстан Республикасынын биринчи Президенти Нурсултан Назарбаев, Россия Федерациясынын Президенти Владимир Путин, Тажикстан Республикасынын Президенти Эмомали Рахмон, Түркмөнстандын Президенти Гурбангулы Бердымухамедов, Өзбекстан Республикасынын Президенти Шавкат Мирзиёев катышууда.
