Ош облусунун аймагында күчү 3,5 баллга жеткен жер титирөө катталды. Бул тууралуу Өзгөчө кырдаалдар министрлигинин басма сөз кызматы Сейсмология институтуна шилтеме берүү менен билдирди.
Маалым болгондой, жер титирөө 27-майда саат 19:24тө болгон. Жердин силкиниши Шералы, Шоро-Башат, Кароол айылдарында жана Өзгөн шаарында 3,5 баллга чейин сезилген. Ал эми Кара-Дыйкан, Жылынды, Красный Маяк, Калта, Бакмал жана Мырза-Арык айылдарында 3 балл. Мырза-Аке, Большевик, Куршаб айылдарында 2,5-3 балл.
Алдын ала маалымат боюнча кыйроолор болгон жок.
