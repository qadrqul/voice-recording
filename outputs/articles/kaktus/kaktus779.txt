Кримтөбөл Камчы Асанбекке (Камчы Көлбаев аты менен көбүрөөк таанымал) жаза чарасын узартышты. Бул жөнүндө kaktus.media'га Биринчи май райондук соттон маалымдашты. 
Мекемеде Көлбаев №47 колонияда 22-мартка чейин калаарын айтышты. 
Мындай өкүмдү сот бир жума мурун 17-февралда чыгарганын белгиледи. 
Эске салсак, кримтөбөл Камчы Көлбаев 22-октябрда Бишкекте кармалган. 23-октябрдан тартып, тергөө жүргүзүлүп жаткан учурда СИЗОдо болчу. Сотко чейинки иш жүргүзүү чегинде ага "Кылмыш топ түзүү жана анда катышуу" беренеси боюнча айып коюлган. 2-ноябрда ден-соолугуна байланыштуу Көлбаев №47 колонияга которулган.
