Бишкек шаардык соту Бактыбек Калмаматовду бошотту. Бул тууралуу Kaktus.media сайтына укук коргоо органдарынан билдиришти.
Алардын айтымында, бүгүн, 20-январда Бишкек шаардык сотунун соттук коллегиясы Калмаматовго карата баш коргоо чарасын эркиндигинен ажыратуу менен байланышпаган, башкача айтканда үй камагына өзгөртүү боюнча чечим чыгарды.
Эске салсак, 22-декабрда Бактыбек Калмаматов учуп кетер алдында аэропорттон кармалганы белгилүү болгон. Жактоочунун айтымында, ал чакан ажылыкка бара жаткан. Калмаматов социалдык тармактар ​​аркылуу аймактар ​​аралык кастыкты козуткан деп айыпталууда.
