Белгилүү алып баруучу Айзада Жамгырчиева Музыка телеканалына жетекчи болду. Ал бул кызматка бүгүн, 2-июнда дайындалды. Жамгырчиева менен байланышканыбызда редакциябызга буларды айтты.
"Чынында эле күтүүсүз болду. Музыка телеканалынын продюсери Канат Култаев башка кызматка дайындалып, ордуна мени сунуштаган экен. УТРКнын жетекчилиги сунушту жактырыптыр", - дейт ал. 
Белгилей кетсек, Музыка телеканалы 2012 жылдын 1-октябрынан тарта иштеп, кыргыз аткаруучуларынын хит ырларын, эң мыкты клиптерин жана концерттерин, ошондой эле музыкалык жана кызыктуу көрсөтүүлөрдү тартуулап келет.
