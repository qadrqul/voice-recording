Бүгүн, 26-октябрда Бишкек-Ош унаа жолунун 81-чакырымында (Сосновка посту, Төө-Ашуу ашуусу) жүк ташуучу унаалардын өтүүсүнө убактылуу чектөө киргизилди. Бул тууралуу КР Транспорт жана коммуникациялар министрлиги билдирди.
Бүгүн саат 11:40тан баштап ашууда аба ырайы жакшырганга чейин өтүүгө тыюу салынат. Аба ырайы булут каптап, кар жаай турганы кабарланууда. Учурда кар күрткүлөрү тазаланууда.
