Чүйдө дайынсыз болуп жаткан 34 жаштагы Медербек Курманкуловдун жакындары коомчулуктан жардам сурайт. Редакциябызга дайынсыз болуп жаткан жарандын жакыны кайрылып, буларга токтолду.
"Медербек Жаңы-Жол айылында үй-бүлөсү менен өзүнчө жашайт. Январь айынын аягында келинчеги төркүнүнө кетиптир. Өзү жалгыз жашап жаткандыктан кайсы саатта, качан чыгып кеткенин так билбей жатабыз. 8-9-февралдан тарта эле телефону өчүк болуп жатты. Унаасы (Audi A6 C4, номери 08KG721II) да жок болуп жатат. Келинчеги, апасы менен деле сүйлөшпөптүр. Такыр байланыш болбогонунан милицияга 11-февралда арыз менен кайрылдык. Азырынча издөө иштеринен жыйынтык жок. Мындан улам элдин жардамы тийип калабы деген үмүт менен кайрылып жатабыз", - дейт Курманкуловдун жакыны.
Эгерде сүрөттөгү жаранды көрүп, билгендер же кандайдыр бир маалыматы барлар төмөнкү номерлерге байланышса болот.
Байланыш номери: 0555606508 (апасы), 0708944655 (эжеси).
