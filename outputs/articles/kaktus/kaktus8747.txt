Беделдүү "Оскар" кино сыйлыгынын "Эл аралык мыкты тасма" номинациясына Кыргызстандан "Үй сатылат" тасмасы көрсөтүлдү. Аталган тасманы Таалайбек Кулмендеев тарткан.
"Үй сатылат" тасмасынын дүйнөлүк бет ачары 2022-жылдын октябрынын башында Пусан шаарында болот.
95-Оскар сыйлыктары үчүн тапшырылган тасмалар 2022-жылдын 1-январынан 2022-жылдын 30-ноябрына чейин өз өлкөлөрүндөгү кинотеатрларында көрсөтүлүшү шарт. Аталган кино сыйлыкка көрсөтүлүп жаткан чет элдик 15 тасманын тизмеси 21-декабрда жарыяланат. Анын ичинен 5 тасма тандалат, алардын тизмеси 2023-жылдын 24-январында белгилүү болот.
"Үй сатылат" тасмасы жаш үй-бүлөнүн чакан ишкерлиги, финансылык кыйынчылыктарын баяндайт. Абалдан чыгуу үчүн күйөөсү курсактагы ымыркайды акчага алмаштырмай болот. Бирок жубайы аборт жасатат.
