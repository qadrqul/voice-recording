Family Village курулуш компаниясынын директору Сухраб Жармухамедов СИЗОдон чыкты. Маалыматты Kaktus.media сайтына Биринчи Май райондук сотунан ырасташты.
Белгилүү болгондой, Биринчи Май райондук сотунун 19-апрелдеги чечими менен Жармухамедовго карата мурда тандалган баш коргоо чарасын өзгөртүү боюнча ИИМдин Тергөө кызматынын тергөөчүсүнүн өтүнүчү канааттандырылган. Ал эми мурда тандалып алынган камак түрүндөгү баш коргоо чарасы 2023-жылдын 20-майына чейин үй камагына өзгөртүлгөн.
Белгилей кетсек, 2022-жылы декабрда ИИМдин тергөө кызматы Сухраб Жармухамедовду алдамчылыкка жана 150 миң долларды өзүнө ыйгарып алган деген шек менен кармаган.
