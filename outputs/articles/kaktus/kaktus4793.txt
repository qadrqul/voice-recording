"Аалам периси" сынагынын катышуучусу япониялык Юри Ватанабенин образы императордук үй-бүлөнүн символун кийимде колдонгону үчүн чуулгандуу окуяны жаратты, деп билдирет Lenta.ru.
Мода көргөзмөлөрүнүн биринде кыз "маркум кимоносун" кийип алган. Аны императордук үй-бүлөнүн символу катары эсептелген, хризантема сүрөтү түшүрүлгөн кур кармап турган.
Костюмдун дизайнын израилдик дизайнер Авиад Арик жасаган. Автор түшүндүргөндөй, ал Япония менен Израилдин ортосундагы дипломатиялык мамилелердин 70 жылдыгына карата сынактын катышуучусуна сүрөт тартуу укугуна ээ болгон. "Бул костюм Япониянын Хараджуку аймагынын укмуштай мода маданиятын даңазалоо үчүн, ошондой эле дүйнө жүзү боюнча сахнада кимоно кийип жапон маданиятын сыйлаган Евровидениенин жеңүүчүсү Неттага таазим кылуу үчүн арналган", - деп түшүндүрдү жаратуучу.
"Оңдон солго жабылган кимоно комментаторлорго жаккан жок. Бул кимоно өлгөндөр үчүн арналган. Мындай бүктөлгөн кимононун көрүнүшү Японияда адамдар үчүн триггердик таасир тийгизет",- дешкен эксперттер. Ошондой эле бул кийим өлкөнүн элин таарынтты деп кошумчалашты.
Белгилей кетсек, катышуучунун көкүрөгүндөгү татуировкасы үчүн да урушкан. Ал дагы тыюу салынган нерсе. Эксперттер дизайнер жапон маданиятын жакшы көрөт жана сыйлайт, бирок аны түшүнбөйт деген бүтүмгө келишкен.
Мелдеште Индиянын өкүлү Харнааз Сандху жеңишке жеткен. Мелдештин финалы Израилдин Эйлат шаарында өттү.
