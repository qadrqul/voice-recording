Өлкө башчы Садыр Жапаровдун Россия Федерациясына 24-25-май күндөрү болгон иш сапары аяктады. Президенттин администрациясынан маалымдашкандай, 26-майга караган түнү Садыр Жапаров Бишкекке кайтып келди.
Иш сапарынын алкагында 24-майда президент Москва шаарында "Көп полярдуу дүйнөдөгү евразиялык интеграция" II Евразия экономикалык форумунун пленардык жыйынына катышты.
Эртеси, 25-майда Жогорку Евразия экономикалык кеңешинин (ЖЭК) тар жана кеңейтилген курамдагы кезектеги жыйыны өттү. Бирликтин алкагында соода-экономикалык кызматташуу маселелери, ошондой эле эл аралык кызматташтык жана Евразия мейкиндигинде мындан аркы интеграция маселелери талкууланды.
