Мамлекеттик мүлктү башкаруу фонду мурунку президент Алмазбек Атамбаевдин атасы 1953-жылы салган үйдү Азиз Батукаевдин ишинин негизинде конфискациялайт. Бул тууралуу Kaktus.kg редакциясына адвокат Замир Жоошев айтып берди. 
Анын айтымында, Айтамбаев Азиз Батукаевдин иши боюнча камакка алынып, конфискацияланган мүлктүн катарына Арашан айылындагы атасынын үйү да кирди.
"Арашан айылында Сейид Атамбаевдин атына катталган жер тилкеси бар. Анын аймагында эки үй жайгашкан. Бирин Алмазбек Шаршеновичтин атасы салган. Ал дагы деле ата-энесине эстелик катары турат. Ал эми экинчи үй жаңыраак. Аны Атамбаев өзү 1988-жылы салган. Ошонун бардыгын конфискациялап алышты. Бирок мыйзам боюнча акысы жок. Себеби үй менен жер анын уулуна катталган", - деп Жоошев түшүндүрдү. 
Эске салсак, Алмазбек Атамбаев 11 жылга эркинен ажыратылган. Ал кримтөбөл Азиз Батукаевди мыйзамсыз бошоткон деп айыпталууда.
