Бүгүн, 4-майда Акылбек Жапаров мурдагы №47 түзөтүү колониясынын аймагында "Мамлекеттик ипотекалык компания" аркылуу курулуп жаткан көп кабаттуу батирлердин курулушу менен таанышты. Бул тууралуу министрлер кабинетинин басма сөз кызматы билдирди.
Бул аймакта турак-жай комплексин - көп кабаттуу үйлөрдү, мектепти, бала бакчаны куруу пландаштырылууда.
"Президент айткандай, мектеп курулбаган жерге түрмөлөрдү курууга туура келип жатат. Өлкөбүз өнүгүүнүн багытын ишенимдүү алды, мектептер, жолдор, бүтүндөй кичи райондор курулуп жатат. "Менин үйүм 2021-2026" программасынын алкагында 50 миңден ашык үй-бүлөнү турак-жай менен камсыз кылуу пландалууда. Бул милдетти биздин алдыбызга президент койгон",- деди Акылбек Жапаров.
