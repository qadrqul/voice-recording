Эл аралык футбол федерациясы (ФИФА) мелдештерде Россиянын желегин жана гимнин колдонууга, ошондой эле анын аймагында беттештерди өткөрүүгө тыюу салды. Бул тууралуу ЖМКлар уюмга шилтеме берүү менен жазып чыгышты.
ФИФА ошондой эле Россияда улуттук курамалардын футболдук беттештерине тыюу салып, алардын өзүнүн мекениндеги беттештерди бейтарап талаада жана көрүүчүлөрсүз өткөрүү талабын койду.
"ФИФА кошумча санкцияларды, анын ичинде россиялык команданы мелдештен четтетүү мүмкүндүгүн аныктоо үчүн ЭОК жана УЕФА менен диалогду улантат", - деп айтылат билдирүүдө.
