Бүгүн, 27-октябрда эртең менен Бишкек - ​​Нарын - Торугарт айланма жолунун 65-чакырымында жеңил унаа даракты сүзгөн. Кырсыктын кесепетинен 2 адам каза болуп, бир адам жаракат алган. Бул тууралуу ӨКМдин басма сөз кызматы билдирди.
Маалым болгондой, Mercedes Benz C 180 үлгүсүндөгү унаанын айдоочусу рулду башкара албай калган.
Окуя болгон жерге Токмок шаарынын №21 ӨКМдин 3 куткаруучусу жөнөп кеткен.
Кырсыктын кесепетинен бир аял жана бир эркек каза болуп, бир адам жабыркаган. Жабырлануучулар Токмок шаардык ооруканасына жеткирилди. Каза болгондордун сөөгү ИИМ кызматкерлерине өткөрүлүп берилди.
