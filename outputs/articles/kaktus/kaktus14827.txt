Кумтөр кенинде оор жүк ташуучу техниканын айдоочусу кырсыктан улам каза болду. Бул тууралуу аталган компаниядан билдиришти. 
Маалыматка ылайык, кырсыктан 1988-жылы туулган А.Б.К. каза болгон.
"Учурда адам өлүмүнө алып келген кырсыктын себептери иликтенүүдө. Кызматкердин үй-бүлөсүнө тийиштүү көмөк көрсөтүлүп, материалдык жардам берилет", - дешти компаниядан.
"Кумтөр Голд Компанинин" жетекчилиги жана эмгек жамааты каза болгон кызматкердин үй-бүлөсүнө жана жакындарына терең кайгыруу менен көңүл айтат.
