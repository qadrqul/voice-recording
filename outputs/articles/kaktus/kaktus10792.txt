Ош облусунда эки кабаттуу үйдөн өрт чыгып, анын кесепетинен бир адам каза болду. Бул туурасында Өзгөчө кырдаалдар министрлигинен кабарлашат.
Кара-Суу районунун Манак айылындагы үйдүн экинчи кабатында өрт чыккан. Өрттү өчүрүүгө саат 08:43дө 1 бөлүм тартылган. Өрт саат 09:04дө чектөөгө алынып, саат 09:27де өрт толук өчүрүлдү. 
Өрттүн кесепетинен 61 жаштагы эркек киши каза болгон.
