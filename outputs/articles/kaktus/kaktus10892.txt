Бишкекте ресторанда орун алган мушташтын эки катышуучусу кармалды. Маалыматты шаардык ички иштер башкы башкармалыгынан кабарлашты.
Милицияга 12-мартта Д.А. кайрылып, түндө Элебаев көчөсүндө сабаган жарандарга чара көрүүнү өтүнгөн. Арыздануучу алган жаракатынан улам Улуттук госпиталга жаткырылып, ага "баш мээнин жеңил жаракаты" диагнозу коюлган.
Бул факты боюнча Октябрь РИИБи тарабынан "Бейбаштык" беренеси менен иш козголгон.
Анын алкагында шектүү катары 1988-жылы туулган П.Э., 1987-жылы туулган А.Д. кармалды.
Милициядан учурда мушташтын бардык катышуучуларын аныктап, окуянын чоо-жайын тактап, юридикалык баа берүү боюнча амалдар аткарылып жатканын кошумчалады.
