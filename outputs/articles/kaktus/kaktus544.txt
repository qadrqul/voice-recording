Парламенттик көпчүлүк коалициясы премьер-министрдин кызматына Эсеп палатасынын төрагасын, Улукбек Мариповду карап чыгууга даяр. Мындай маалыматты Kaktus.media'га Жогорку Кеңештеги булактар тастыктады. 
Эске салсак, буга чейин да Мариповдун кандидатурасы тууралуу айтылган. Бирок кийинчерээк, ал премьер-министр болуудан баш тартты, деген маалымат айтылган. 
Алдын ала берилген маалыматка ылайык, учурда өкмөттүн жетекчисинин милдетин аткарып жаткан Артем Новиков биринчи вице-премьер-министр болот. Андан тышкары өкмөттүн курамында өзгөрүүлөр күтүлгөн жок. 
Мыйзам боюнча премьер-министрдин кандидатурасын көпчүлүк коалициясы, оппозициялык фракциялар карап чыгышат. Андан кийин аны парламенттин толук курамы бекитет.
