Ысык-Көл облусундагы "Эдельвейс" окуу борборунда "Байрактар" сокку уруучу учкучсуз учактарын колдонуу менен тактикалык машыгуу өтүүдө. Бул тууралуу президенттин басма сөз кызматы билдирди. 
"Калкан - 2022" аттуу атайын тактикалык машыгууга президент Садыр Жапаров, Улуттук коопсуздук мамлекеттик комитетинин, Коргоо министрлигинин, Өзгөчө кырдаалдар министрлигинин жана Ички иштер министрлигинин бөлүктөрү катышууда.
"Машыгуунун негизги максаты - мамлекеттик чек ара тилкесинен өтүп келген шарттуу душманды жок кылуу боюнча күч түзүмдөрүнүн иш-аракеттеринин ырааттуулугун иштеп чыгуу", - деп айтылат маалыматта. 
