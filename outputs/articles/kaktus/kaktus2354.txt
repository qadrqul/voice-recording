Кыргызстандын төрт мектеп окуучусу информатика боюнча эл аралык олимпиадага катышып, коло байгеге татыктуу болушту. Бул тууралуу олимпиаданын расмий сайтында жазылып турат. 
Олимпиада 19нан 26-июнга чейин өткөн. Быйыл уюштуруу комитети Сингапурда иштеген, бирок пандемияга байланыштуу мелдеш онлайн-режимде өткөрүлдү. Конкурска 88 өлкөдөн 351 окуучу катышкан. 
Быйыл Кыргызстандын атынан төрт окуучу катышып, бардыгы тең коло медалдарды алышты. Алар: 
Ислам Давлетов
Артур Айдаров
Данияр Бейшекеев
Тенгиз Беккоенов
Азыркы күндө бул эн жакшы көрсөткүч. 2019-жылы кыргызстандык окуучулар үч коло медаль алышкан. 2020-жылы эч ким байгелүу орундарга илинген эмес. 
