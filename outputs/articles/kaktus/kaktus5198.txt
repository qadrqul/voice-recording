Бишкектин эки мектеби карантинге жабылды. Бул тууралуу Kaktus.kg редакциясына шаардын вице-мэри Виктория Мозгачева билдирди. 
Анын айтымында, №6 жана №60 орто мектептер бүгүнтөн тарта иштебейт. №88 мектеп боюнча чечимди жакын арада борбор шаардын мамлекеттик эпидемиологиялык көзөмөл борбору чыгарат. 
Жогоруда аталган окуу жайлардан тышкары ар башка мектептерде жети класс карантинге жабылган. 
"Ата-энелер муну эпидемия деп сары-санаа болбой эле коюшсун. Бирок, алгоритмге ылайык, эгер эки-үч окучууда оору жугузуп алуу фактылары аныкталса, мектепти жабууга туура келет", - деп Мозгачева белгиледи.
