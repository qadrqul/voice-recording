Бүгүн, 29-декабрда Оштун мэриясынын алдына 40-50дөй киши чогулуп, жергиликтүү кеңештин депутаттары түштүк борборго ипотекалык кредит берүүнүн алкагында пайыздык ченемди төмондөтүү маселесин карап чыгууну талап кылышты. Учурда пайыздык ченемдин бир жылдык ченеми 4%ды түзөт. 
Ош шаарынын мэриясы, бүгүн депутаттар ипотекалык кредит боюнча маселени карай турганын билдирди. 
"Айрым жарандар пайыздык ченемди төмөндөтүүнү суранышса, айрымдары 0% кылууну талап кылып жатышат", - деп мэрия комментарий берди.
Адамдар эч кандай лозунгдарды айтышкан жок, жыйын тынч өтүүдө.
