Ош шаарында 2001-жылы туулган Индиянын жараны О.Ч. каза болду.
Шаардык ички иштер башкармалыгынын басма сөз кызматы билдиргендей, бүгүн, 5-майда саат 16:00дөр чамасында ОшМУнун медицина факультетинин 4-курсунун студенти Курманжан Датка кичи районундагы үйлөрдүн биринин 6-кабатынын терезесинен кулап кеткен. 
Белгиленгендей, кырсык болгон учурда батирде аны менен чогуу жашаган жана зыяратка келген жердештери болгон.
Бул факты боюнча иликтөө иштери жүрүп, экспертизалар дайындалды.
