Сузакта өткөн сүннөт тойдон кийин жергиликтүү ооруканага 60 киши кайрылып, аларга уулануу деген диагноз коюлган. 
Саламаттыкты сактоо министрлиги берген маалыматка ылайык, 11-октябрда алгачкы жабыркагандар кайрылышкан. 
Баш аягы 66 киши кайрылып, анын ичинен алтоо дароо госпитализацияланган. Анын ичинде үч кичинекей бала. "Алардын абалы канаттандыраарлык", - деп министрликтен билдиришти. 
Алдын ала берилген маалыматка ылайык, алар жылкынын этине ууланышкан. 
Бир нече убакыттан кийин, Саламаттык министрлиги жарандар Сузак районунун Бек-Абад айылындагы оорукананын инфекция бөлүмүно кайрылганын кабарларды. Бүгүнкү күндө медициналык жардам сурап кайрылгандардын саны 106 кишиге жетти.
Башкы беттеги сүрөт иллюстративдүү. 
