Депутат Айбек Маткеримов окуучу кыздын тизелеп кечирим сурап жаткан видеосуна байланыштуу Билим берүү жана илим министрлиги тарабынан кандай чаралар көрүлүп жатканына кызыкты.
Жогорку Кеңештин социалдык саясат боюнча комитетинин 22-майдагы жыйынында депутат мугалимдер кызды чөгөлөтүп, дээрлик хандык доорго кайтарышканын белгиледи.
Билим берүү министринин орун басары Токтобүбү Ашымбаева мындай жагдай Сузак районундагы №16 мектепте болгонун айтты.
"Текшерүү жүргүзүлдү. Мектептин мугалимине жана директоруна, райондук билим берүү бөлүмүнүн башчысына чара көрүлөт", - деп кошумчалады ал.
Маткеримов мугалимдерди сыйлоо керектигин, бирок алар мындайга жол бербеши керектигин белгиледи.
