Эл каттоо Бишкекте 1 миллион 100 миңден ашык адам жашай турганын көрсөттү. Бул Улуттук статистика комитетинин 2022-жыл боюнча эл каттоосунун маалыматында айтылат.
2009-жылы Бишкек шаарынын калкынын саны 835 миң болгон.
Белгилей кетсек, 2022-жылы Кыргызстанда Республикалык эл каттоо жүргүзүлүп, өлкө элинин саны 7 миллионго жеткен. 
7 миллионунчу жаран октябрь айында Баткен облусунун Кызыл-Кыя шаарында төрөлгөн. Ага президент Садыр Жапаров Жакшылык деген ысым ыйгарган.
Эл каттоо 10 жылда бир жолу болот. Кыргызстан эгемендик алгандан кийин биринчи эл каттоо 1999, экинчиси 2009-жылы уюштурулган. 2019-жылга пландалган каттоо коронавирус пандемиясына байланыштуу болбой калып, 2022-жылы өткөн.
