Бишкек шаарында дайынсыз болуп изделип жаткан 12 жаштагы секелек аман-эсен табылды. Свердлов РИИБдин маалымат кызматынан белгилешкендей, ал 10-июлда үйүнөн чыгып кеткен бойдон кайра кайтып келген эмес.
Кыздын апасы ошол эле күнү милицияга арыз менен кайрылып, жардам берүүнү өтүнгөн. Бул факты каттоого алынып, издөө иштери башталган.
13-июлда ИИМдин академиясынын курсанттары тарабынан изделип жаткан кыз табылып, аман-эсен ата-энесие өткөрүлүп берилди.
Учурда кыздын 3 күн бою дайынсыз болуп жүргөн себеби такталууда.
