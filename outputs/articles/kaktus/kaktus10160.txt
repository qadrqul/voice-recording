Баткенде кичинекей кызын сабап, видеого тарткан аял сот тарабынан бир айга камакка алынды. Бул тууралуу Kaktus.media сайтына Кадамжай райондук сотунан билдиришти.
Окуянын чоо-жайы:
Социалдык тармакка кичинекей баланы сабаган аялдын видеосу тараган. Кийинчерээк окуя Баткен облусунун Кадамжай районунда орун алганы белгилүү болгон. 27-январда Кадамжай районунун тургуну милицияга арыз менен кайрылып, жарандык никедеги аялы 2021-жылы туулган А.Х. аттуу кызын уруп, зомбулук көргөзүп келгендигин билдирип, мыйзам чегинде чара көрүүнү суранган.
Наристеге соттук-медициналык жана соттук-психологиялык-психиатриялык экспертизалар дайындалган.
Бул факты боюнча 138-берененин 2-бөлүмүнүн 2-пункту (баланы же алсыз абалдагы же күнөөлүүдөн материалдык же башкадан көз каранды болгон адамды уруп сабоо) боюнча кылмыш иши козголгон. 
Ал эми келиндин 3 баласы Кадамжай районунда жайгашкан "Кут Кадам" үй-бүлө тибиндеги балдар үйүнө жайгаштырылган.
