Ысык-Көл облусунун Чолпон-Ата шаарында Борбор Азия мамлекеттеринин башчыларынын төртүнчү консультативдик жолугушуусу болуп өттү.
Саммитке Кыргызстандын, Казакстандын, Өзбекстандын, Тажикстандын жана Түркмөнстандын президенттери катышты.
Өз ара саламдашуу жана биргелешип сүрөткө түшүүдөн кийин, Консультативдик жолугушуунун жыйынында бардык мамлекеттердин лидерлери сөз сүйлөштү, анда региондун актуалдуу көйгөйлөрү белгиленип, ошондой эле мамлекеттер ортосундагы мамилелерди жана бардык багыттарда регионалдык кызматташтыкты өнүктүрүүнү арттыруу боюнча сунуштар айтылды. 
Консультативдик жолугушуунун жыйынтыгында мамлекет башчылары бир катар документтерге, атап айтканда, 21-кылымда Борбордук Азияны өнүктүрүү үчүн достук, ынак коңшулук жана кызматташтык жөнүндө келишимге жана биргелешкен билдирүүгө кол коюшту.
Саммит президент Садыр Жапаровдун атынан расмий сый тамак менен аяктады.
