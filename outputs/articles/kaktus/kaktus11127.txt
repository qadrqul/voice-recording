Бишкекте майыптар арабасында отурган жаранды каналга түртүп, окуя болгон жерден кетип калган жаран кармалды. Ал адамдын денесине оор залал келтирип, өлүмгө жеткиргенге шектелип жатканын Бишкек ШИИББден билдиришти.
Маалыматка караганда, 23-мартта милицияга №4 Бишкек шаардык клиникалык ооруканасынын жандандыруу бөлүмүнөн билдирүү түшкөн. Анда 1988-жылы туулган Д.М. 11-12-омуртканын жабык компрессиялык сыныгы деген диагноз менен түшүп, каза болгону кабарланган.
Жерине ыкчам тергөө тобу барып, маркум 21-мартта Рыскулов жана Заводской көчөлөрүнүн кесилишиндеги каналдан майыптар коляскасында табылганын аныкташкан.
Бул факты боюнча 130-берене (Адамдын өлүмүнө алып келген ден соолукка оор залал келтирүү) менен кылмыш иши козголгон.
Тергөөнүн жүрүшүндө шектүү катары 1983-жылы туулган С.Ы. кармалып, убактылуу кармоочу жайга киргизилди. Учурда кылмыш ишин тергөө улантылып, тиешелүү экспертизалар дайындалды.
