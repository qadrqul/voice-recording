Улуу Британиянын Кыргызстандагы жаңы элчиси Николас Боулер элчиликтин Twitter баракчасы аркылуу кыргыз элине салам жолдоду.
"Салам, достор! Менин атым Ник. Мен Британиянын Кыргызстандагы жаңы элчиси болом", - деп баштады элчи кайрылуусун. Бул анын кыргызча айткан биринчи гана сөздөрү экенин, 2023-жылдын июнь айында Кыргызстандагы миссиясы башталарын жана кыргыз тилин үйрөнөрүн айтты. Ал үй-бүлөсү менен өлкөгө келүүнү чыдамсыздык менен күтүп жатканын кошумчалады.
Николас Боулер элчи болуп дайындалганга чейин Британия элчилигинде программа бөлүмүнүн башчысы болуп иштеген. 2015-2017-жылдары Кыргызстанда Эл аралык өнүктүрүү департаментинде башкармалыктын орун басары жана директордун милдетин аткаруучу болгон. Ал ошондой эле Кабулда реформа маселелери боюнча кеңешчи болуп иштеген.
Чарльз Гарреттин ордуна Николас Боулер келет.
