Бактыбек Калмаматов аймактар ​​аралык кастыкты козуткан деп кармалган. Бул тууралуу Улуттук коопсуздук мамлекеттик комитети билдирди.
Мамкомитет окуянын жүрүшүндө Жогорку Кеңештин мурдагы депутаты Бактыбек Калмаматов социалдык тармактар ​​аркылуу аймактар ​​аралык кастыкты козутууга катыштыгы бар деген маалымат түшкөнүн билдирди.
"Бул факты боюнча КР Кылмыш-жаза кодексинин 330-беренесинин 1-бөлүгү менен аймактар ​​аралык кастыкты козутуу (жек көрсөтүү) фактысы боюнча сотко чейинки өндүрүш иштери башталды. Тергөөнүн жүрүшүндө Калмаматовго карата алынган маалыматтар тастыкталды",- деп айтылат билдирмеде.
Маалым болгондой, Калмаматовго мыйзамда белгиленген мөөнөттө айып тагылып, баш коргоо чарасын тандоо маселесин Биринчи Май райондук соту карайт.
Эскерте кетсек, бүгүн, 22-декабрда Бактыбек Калмаматов учуп кетер алдында аэропорттон кармалганы белгилүү болгон. Жактоочунун айтымында, ал кичи ажылыкка бара жаткан.
