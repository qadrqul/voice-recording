Жеңиш күнүндө аскердик парад болбойт. Бул тууралуу Коргоо министрлигинен кабарлашты.
Ведомстводон билдиришкендей, 9-майда Бишкектеги Жеңиш аянтында 1941-1945-жылдардагы Улуу Ата Мекендик согуштагы Жеңиштин 77 жылдыгына арналган митинг-реквием өтөт. Иш-чарага согуштун ардагерлери, тыл эмгекчилери, ветеран уюмдарынын өкүлдөп, чет мамлекеттердин аскердик-дипломатиялык корпусунун өкүлдөрү, борбор калаанын тургундары жана коноктору катышат.
Ошондой эле гүлчамбар коюу аземи, жоокерлердин тамагын берүү жана "Өлбөс полктун" жүрүшү болот.
