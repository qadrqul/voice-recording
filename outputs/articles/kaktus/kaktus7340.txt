Бүгүн, 1-июлда министрлер кабинетинин төрагасы Акылбек Жапаров салык кызматынын кызматкерлеринин кесиптик майрамы менен куттуктап алардын салымы менен мугалимдердин айлыгы кыйла өскөнүн белгиледи.
"Жакынкы күндөрү мугалимдер эмгек өргүүсүн алышат. Интернеттен алыскы Тогуз-Торо районунда 100 миң сомго жакын, башталгыч класстын мугалими 75 миң сом алганын окуп жатам. Карапайым эл мурун мындай акча албаганын айтып ыраазы болушууда", - деди ал.
Эске салсак, апрель айында мугалимдердин айлыгы көтөрүлгөн. Эми декабрь айынан баштап мектеп жетекчилигинин айлыгын көтөрүү пландалып жатат.
