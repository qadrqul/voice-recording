Чүйдө 26 жаштагы кыз таанышы зордуктап койгонун айтып милицияга кайрылды. Бул туурасында облустук ички иштер башкы башкармалыгынан кабарлашты.
Маалым болгондой, 26 жаштагы А.М. аттуу кыз 4-сентябрда Москва РИИБине кайрылган. Анда 3-сентябрда саат 22:30 чамасында Н. аттуу таанышы Ак-Суу кирпич заводунда күч колдонуп, эркине каршы зордуктаганын айткан. Бул факты "зордуктоо" беренеси менен каттоого алынып, кылмыш иши башталган.
Тергөө иштеринин алкагында шектүү катары 1985-жылы туулган М.Н.У. аттуу жаран кармалып, убактылуу кармоочу жайга киргизилди. Азыркы тапта тергөө амалдары улантылууда.
