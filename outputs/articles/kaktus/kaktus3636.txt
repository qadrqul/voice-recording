Экс-премьер-министр Жантөрө Сатыбалдиев Жогорку Сотко жаңы ачылган жагдайларга байланыштуу Бишкек ТЭЦин модернизациялоо боюнча ишин кайра карап чыгуу өтүнүчү менен кайрылды. Бул тууралуу Kaktus.media сайтына Жогорку Соттон билдиришти.
Жогорку Соттун Коллегиясы 21-сентябрда арызды карап чыгып, Сатыбалдиевдин өтүнүчүн четке кагуу чечимин кабыл алды.
Жогорку Соттун маалыматы боюнча, Сатыбалдиев биринчи инстанциядагы сотто 2017- жана 2019-жылдардагы эки Кылмыш кодексинин негизинде айыпталганын көрсөткөн. Ал бошотулган Айбек Калиевдин ишин мисал келтирди.
Эске сала кетсек, Жантөрө Сатыбалдиев жана башкалар ар кандай мөөнөткө соттолгон. 6-декабрда шаардын Свердлов райондук соту аны Кыргыз Республикасынын Кылмыш-жаза кодексинин 320-беренеси (201-жылдын редакциясы) боюнча кылмыш жасагандыгы үчүн күнөөлүү деп таап 7,5 жылга эркинен ажыраткан.
Калган айыпталуучуларга Кыргыз Республикасынын 1997 жана 2019-жылкы редакциядагы Кылмыш-жаза кодексинин негизинде өкүм чыгарылган.
Учурда ал убагы менен дарыланып, абакта жазасын өтөп жатат.
