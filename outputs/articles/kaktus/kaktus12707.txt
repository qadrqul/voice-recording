1-июнда Бишкектин борбордук Ала-Тоо аянтында D`Billions тобунун алгачкы концерти өттү.
Фестиваль саат 10:00дө башталып, кечке чейин уланды. Башкы сахнада кыргыз эстрада жылдыздары: Мирбек Атабеков, Толгонай Арзыкеева, Арсен, Тамга, Омар, Баястан feat Leggo, Нурлан Насип, Атай Өмүрзаков жана башкалар болушту.
Ал эми балдар фестивалынын негизги окуясы D`Billions музыкалык тобунун концерти болду. Квартет өздөрүнүн хиттерин аткарышты. Айрым маалыматтарга караганда, алардын алгачкы концертин көрүү үчүн аянтка 40 миңдей адам келген.
