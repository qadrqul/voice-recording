Бишкек шаарында 25-декабрдан тартып 31-декабрга чейинки мезгил аралыкта милициянын кайгуул кызматы 5 350 жол эрежелерин бузуу фактысын аныктаган. Бул тууралуу ШИИБ басма-сөз кызматы билдирди. 
Алар берген маалыматка ылайык, 67 айдоочу мас абалында машине айдап бараткан жеринен кармалган, 24 айдоочу тонировка жасаткандыгы үчүн, ал эми 91 айдоочуда айдоочу күбөлүгү жок болчу. Мындан башка жол эрежелерин бузгандыгы үчүн дагы 5 168 айдоочу токтотулган. 
Натыйжасында убактылуу токтотуучу жайга 376 унаа жеткирилген. 
Кайгуул кызматынын кызматкерлери жарандардан жеке коопсуздук үчүн жол эрежелерин сактоону суранат.
