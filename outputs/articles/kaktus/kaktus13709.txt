Ысык-Көлдө толкун тартып кеткен эс алуучуларга куткаруучулар жардам беришти. 
ӨКМнын маалыматына караганда, 28-июлда саат 15:07 чамасында Сары-Камыш айылына жакын көл жээкте матрац баллон менен сууда жаткан эки адамды катуу толкун алыска тартып кетти деген маалымат түшкөн.
Жерине Балыкчы шаардык өзгөчө кырдаалдар бөлүмүнөн 4 куткаруучу тартылган.
Натыйжада Ысык-Көл районунун Сары-Камыш айылынын толкун тартып кеткен тургундарын аман-эсен жээкке чыгарылды. 
Куткаруучулар эс алуучуларды көлгө түшүүдөгү коопсуздук эрежелерин сактоого чакырышты.
