Ырчы Нурчолпондун Куралдуу Күчтɵрүнүн Армиясынын борбордук үйүндө музыкант болуп иштеп жүргөндө ыдыкка кабылганы тууралуу билдирүүлөрү боюнча Бишкек гарнизонунун прокуратурасы иликтөө иштерин жүргүзүүдө. Маалыматты Kaktus.media Башкы прокуратуранын басма сөз кызматынын жетекчиси Сирожиддин Камолидинов тастыктады.
Ырчынын айтымында, эки жыл мурун ал армиянын борбордук үйүндө иштеп, ар кандай аскердик иш-чараларга концерттик программаларды даярдап келген. Ошондой иш-чаралардын биринде Нурчолпонго армиянын подполковниги ыдык көрсөткөн.
