Бүгүн, 10-мартта президент Садыр Жапаров Бишкектин борборундагы көп функционалдуу заманбап комплекстин пайдубалынын астына капсула салды. Бул тууралуу президенттин басма сөз кызматы билдирди.
Комплекс беш жылдыздуу мейманкананы, бизнес борборун, турак жай жана соода аянтын камтыйт. Ал мындан бир нече жыл мурун бузулган "Нарын" ресторанынын ордуна курулат.
Азырынча 296 бөлмөлүү мейманкана, 444 батирлүү турак-жай батирлери, соода жайлары жана 1,2 миңден ашык унаага ылайыкталган жер астындагы унаа токтотуучу жай курула турганы белгилүү.
Долбоордун баасы 321 млн долларды түзөт. Долбоордун катышуучулары эл аралык компаниялар – "Feb group LLP" филиалы, Hyper Partners, ARIYA, Core Architecture жана Гурголи (Түркия) курулуш компаниясы.
Садыр Жапаров мэрия комплекстин сырткы көрүнүшүнө, кыртыштын абалына жана сейсмикалык туруктуулугуна комплекстүү талдоо жана баа берүү иштерин жүргүзгөндүгүнө ишеним билдирди. Мамлекет башчы ошондой эле мамлекет инвесторлор үчүн жер тилкелерин бекер берүүгө, бажы төлөмдөрү жана салык төлөмдөрү боюнча жеңилдиктерди берүүгө даяр экенин белгиледи.
