Катарда өтүп жаткан футбол боюнча Дүйнө чемпионатынын алкагында 22-ноябрда С жана D тайпаларында алгачкы тур жыйынтыкталды. Анда Франция менен Сауд Арабиянын курама командалары өз тайпаларында алдыда келе жатат.
С тайпасындагы 1-турда оюн көрсөткөн Сауд Арабиясы Месси баштаган Аргентинанын курама командасын 2:1 эсебинде утту.
Мексика - Польша беттеши 0:0 болду.
Ал эми D тайпасынын 1-турундагы беттеште Франция курамасы австралиялыктар менен беттешип, 4:1 эсебинде жеңишке жетишти. Ушул эле тайпада ойногон Дания менен Тунис эсепти 0:0 менен жапты.
