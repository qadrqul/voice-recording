Кыргызстандагы жалпы мусулмандардын курултайына аялдар киргизилбейт. Бул тууралуу редакцияга жеке булактар билдиришти. Муфтият бул маалыматты тастыктады.
"Аалымдар кеңеши аялдардын курултайга катышуусуна каршы. Бирок биз - муфтият мындайга макул эмеспиз. Анткени гендердик балансты сактоо зарыл, аялдарга курултайга жок дегенде конок катары катышууга уруксат берилиши керек", - деп Кыргызстан мусулмандарынын диний башкармалыгынан комментарий беришти. 
Белгилей кетсек, мурунку жылдары аялдар курултайга конок катары катышып келишкен, бирок, муфтийди жана Аалымдар кеңешинин мүчөлөрүн дайындоодо өз добуштарын бере алышчу эмес.
