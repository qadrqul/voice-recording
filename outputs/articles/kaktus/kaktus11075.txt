Россиядан Ысык-Көлгө авиакаттамдардын саны көбөйтүлөт. Бул туурасында Россиянын Туроператорлор ассоциациясы билдирди.
Быйыл каттамдар июнь айынын эмес, апрелдин аягынан тарта жанданат.
Маалым болгондой, "Урал аба жолдору" компаниясынын учактары 27-апрелден баштап күн сайын "Тамчы" аэропортуна конуп турат. 
"Былтыр Ысык-Көлгө болгон түз аба каттамдарга суроо-талап абдан жогору болгон. Быйыл дагы көп болушу күтүлүүдө", - деп айтылат маалыматта.
