Өзгөчө кырдаалдар министрлиги Ысык-Көлдө тазалоо иштерин улантууда.
Ведомстводон билдиришкендей, учурда Чолпон-Ата шаарындагы жана Кара-Ой айылындагы муниципалдык участокто жана жеке пансионаттардын аймагында тазалоо иштери жүрүп жатат.
Көлдү тазалоо иштери "Ак-Бермет", "Рахат", "Алтын-Көл", "Элинг", "Евразия" пансионаттарынын аймагында жүргүзүлдү.
17-июлга карата 115 күндө 215 гектарга жакын аянт тазаланды. Көлдөгү тазалоо иштеринин башталышынан бери 97 миң метр тор, 10 тонна 405 кг таштанды чыгарылды.
