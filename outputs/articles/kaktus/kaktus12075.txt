Дүйнөлүк саламаттыкты сактоо уюму (ДССУ) COVID-19 пандемиясынын статусун жокко чыгарды. Бул тууралуу 5-майда уюмдун жетекчиси Тедрос Адханом Гебрейюс маалымат жыйынында билдирди.
"ДССУнун өзгөчө кырдаалдар боюнча эксперттик комитети мага COVID-19 коомдук саламаттыкты сактоо боюнча эл аралык тынчсыздануудагы өзгөчө кырдаал (PHEIC) статусун жокко чыгарууну сунуштады. Мен бул сунушту аткарып, пандемия аяктаганын жарыяладым", - деди ДСУнун директору.
Бирок ал вирустун өзү бүтө электигин белгиледи.
"Ковид инфекциясы глобалдык ден-соолук үчүн өзгөчө кырдаал болбой калды деп чоң үмүт менен айтам. Бирок бул COVID-19 глобалдык ден-соолукка коркунуч катары бүттү дегенди билдирбейт. Өткөн аптада COVID-19 ар үч мүнөттө бир адамдын өмүрүн алды жана бул биз билген өлүмдөр. Бул вирус бул жерде кала бербейт. Ал дагы эле өлтүрөт, дагы эле өзгөрөт. Оорулардын жана өлүмдөрдүн жаңы өсүшүнө алып келе турган жаңы варианттардын пайда болуу коркунучу бар," - деп эскертти уюмдун жетекчиси.
Эске салсак, Дүйнөлүк саламаттыкты сактоо уюму дүйнөгө 2020-жылдын 30-январында коронавирус инфекциясынын жайылышына байланыштуу өзгөчө кырдаал жарыялап, 11-мартта пандемия жарыяланган.
