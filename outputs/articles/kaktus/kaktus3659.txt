"Кыргыз Темир Жолу" мамлекеттик ишканасы 27-сентябрдан 1-октябрга чейин Бишкек-Нарын-Торугарт унаа жолунун 131-чакырымында, Боом капчыгайында (темир жолдун 3,901-чакырымы) кооптуу таштарды кулатуу иш-чарасы жүргүзүлөрүн маалымдайт.
Таштарды кулатуу иши жолдун бир тарабын тосуп, эртең мененки 09:00дөн 15:00гө чейин жүргүзүлөт.
Жолду тазалоо учурунда транспорт бир тилке боюнча багытталат. 30-40тан ашык унаа топтолгондо таштарды түшүрүү иштери токтотулуп, жол ачылат, деп "Кыргыз темир жолу" түшүндүрдү.
Бул иштер кооптуу аймакта таш кулоонун алдын алуу үчүн жүргүзүлүүдө.
