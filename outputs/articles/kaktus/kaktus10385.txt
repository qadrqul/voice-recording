Бишкекте үч адамды өлтүрүүгө шектелген жаран СИЗО-1ге киргизилди. Бул тууралуу Свердлов райондук сотунун тергөө судьясынын токтомунда айтылат.
Маалым болгондой, баш коргоо чарасы бүгүн, 18-февралда тандалган. Шектүү А.Ч.К. СИЗО-1де камакта болот. Ал 16-апрелге чейин камакка алынды.
Эске салсак, 16-февраль күнү саат 21:00 чамасында Бишкектин 5-кичи районунан үч адамдын жансыз денеси табылган. Окуя болгон жерге барган ыкчам топ аял, кыз жана бала каза болгонун аныкташкан. Эртеси милиция кызматкерлери үрөй учурган кылмышка шектүүнү кармашкан.
