Курсан Асановдун болжолдуу үнүнүн аудиожазуусу фоноскопиялык экспертизадан өткөрүлдү. Бул тууралуу Kaktus.media сайтына Курсан Асановдун кызыкчылыгын коргогон адвокат Чынара Жакупбекова билдирди.
Анын айтымында, мас абалда болгон делген Мелис Турганбаев тууралуу сүйлөшүү жана Өмүрбек Суваналиевди министр кылгысы келген деген маалыматтар 2020-жылдын 6-октябрындагы окуяларга байланыштуу экенин айткан.
"Анда Курсан Асанов таптакыр колдонбогон сөздөр бар. Биз буга каршы чыгууга ниеттенип жатабыз. Ал бийликти, айрыкча куралдуу жол менен басып алууну ойлогон эмес", - деп белгиледи Жакупбекова.
Экспертиза бир айга жакын убакытты алат.
Эскерте кетсек, Бийликти күч менен басып алуу боюнча козголгон кылмыш иштин алкагында бир нече адам шектелүүдө: Туйгунаалы Абдраимов, Курсан Асанов, Алмазбек Атамбаев жана башкалар. Алардан Курсан Асанов менен Алмаз Сарыбаев кармалды. Ал эми Жанар Акаев, Алтынбек Сулайманов, Канат Исаев жана башкалар суракка кирип чыгышкан.
Социалдык тармактарда ички иштер министринин экс-орун басары Курсан Асанов менен ЖАК "АКБ "Толубай" директорлор кеңешинин мурдагы мүчөсү Толубай Алмаз Сарыбаевдин болжолдуу сүйлөшүүсүнүн аудиожазуусу жарыяланган.
