Бүгүн, 29-декабрда Жогорку Кеңештин VII чакырылышы ишин баштады.
БШК төрайымы Нуржан Шайлдабекова аларга Жогорку Кеңештин депутатынын төш белгилерин жана күбөлүгүн тапшыргандан соң депутаттар ант беришти.
Кээ бирлери абдан тынчсызданып, сөздөрүн чаташтырып, сүйлөмдөрдү кайталап, алтургай ант берүү эрежелерин унутуп калышты.
Маселен, Элмурза Сатыбалдиев, Сейидбек Атамбаев жана башка бир катар депутаттар Конституцияга колун коюуну унутуп, залдагылардын сунушунан кийин гана эстешти.
Медетбек Саккараевдин сөзү болсо түшүнүксүз болду. Карим Ханжеза анттын кээ бир сүйлөмдөрүн кайра кайталады.
