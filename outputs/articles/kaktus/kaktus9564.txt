Кара-Балтада ишкерди атып кеткенге шектүү жаран кармалды. Ал мурда милиция кызматкери болгонун Kaktus.media сайтына күч түзүмдөрүнөн билдиришти.
Чүй ОИИББдин маалымат кызматынан шектүү 8-декабрда кармалганын ырасташты.
Маалым болгондой, ишкер Х.И`нин өлүмүнө 1993-жылы туулган Д.Б. шектелип, убактылуу кармоочу жайга киргизилген. 
Белгилегендей, кылмышка таарыныч себеп болгон. Анда 2022-жылдын июнь айында Х.И. кылмышка шектүү Д.Б`ны сүзүп, күнөөсүн мойнуна албай, сөгүнүп, окуя болгон жерден качып кеткени айтылат.
Бүгүн, 9-декабрда Жайыл райондук сотунун чечими менен шектүү Бишкектеги СИЗО-1ге 2 айга камакка алынды.
