Бүгүн, 7-апрелде Садыр Жапаров "Ата-Бейит" улуттук тарыхый-мемориалдык комплексинде Апрель революциясынын курман болгон баатырларынын элесин эскерүүгө барды. Бул тууралуу президенттик аппараттан кабарлашты.
Мамлекет башчы 2010-жылдагы Элдик Апрель революциясынын баатырларынын мемориалына гүл коюп, андан соң эскерүү дубасы окулду.
Бул иш-чарага Жогорку Кеӊештин Төрагасы Талант Мамытов, Өкмөттүн Төрагасы – Президенттин Аппаратынын Жетекчиси Акылбек Жапаров, Жогорку Соттун Төрагасы Замирбек Базарбеков, Конституциялык Соттун Төрагасы Эмил Өскөнбаев, экс-президенттер Роза Отунбаева жана Сооронбай Жээнбеков, ошондой эле Катчы Сүйүнбек Касмамбетов, Коопсуздук кеңешинин катчысы Марат Иманкулов жана министрлер кабинетинин мүчөлөрү да катышкан.
