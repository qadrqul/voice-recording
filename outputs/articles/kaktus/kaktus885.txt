Жаңы жылдын алдында өлкөдөн чыгып кеткен ырчы Мирбек Атабеков Кыргызстанга кайтты.
7-8 мартта Бишкектеги ресторандардын биринде Аялдардын эл аралык майрамына карата уюштурулган иш чарага Мирбек Атабеков да катышат. Уюштуруучулардын айтымында, Атабеков Кыргызстанга келгенине бир нече күн болду. Алар берген маалыматка ылайык, ал 4-мартта эле Кыргызстанга конгон.
Эске салсак, ырчынын жубайы Мээрим Төлөпберген 4-январда, өзүнүн Twitter баракчасына өлкөдөн чыгып кеткендиги тууралуу пост жазган. Атабековдун күйөрмандары ал эмиграцияга кетип калды деп кооптонушкан.
