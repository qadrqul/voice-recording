Активист Перизат Суранованы ооруканага алып кетишти. Укук коргоочу Азиза Абдирасулова Facebook баракчасына жазгандай, Суранованы Чүй облустук ооруканасына бүгүн, 14-февралда алып кетишти.
Активисттин ооруканага жеткирилгенин, ал операцияга муктаж экенин айтты. 
Эске салсак, Перизат Суранова Кемпир-Абад окуясы боюнча башка активисттер менен бирге кармалган. Ал 23-октябрдан бери камакта. Суранова ден соолугунда олуттуу көйгөйлөр бар экенин айтып, соттон дарыланууга бошотууну суранган.
