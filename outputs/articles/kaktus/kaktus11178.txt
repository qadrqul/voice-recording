Кытайдын Тышкы иштер министрлигинин басма сөз катчысы Мао Нин Россиянын Беларуста тактикалык өзөктүк куралын жайгаштыруу чечимине комментарий берди, деп билдирет Sohu.com.
Мао Ниндин айтымында, өткөн жылдын январында өзөктүк куралы бар мамлекеттердин лидерлери биргелешкен билдирүү жасап, ядролук согушту жеңүү же чыгаруу мүмкүн эместигин айтып, ядролук куралы бар мамлекеттердин ортосундагы согуштарды болтурбоо жана стратегиялык тобокелдиктерди жоюу керектигин баса белгилешкен.
Мао Нин азыркы шартта бардык тараптар украин кризисин тынчтык жолу менен чечүү үчүн дипломатиялык аракеттерге басым жасап, кырдаалды басаңдатууга биргелешип жардам бериши керектигин баса белгиледи.
Эске сала кетсек, 25-мартта Россиянын президенти Владимир Путин Беларуста тактикалык өзөктүк куралды жайгаштыруу ниетин билдирген. Анын айтымында, Александр Лукашенко буга көптөн бери умтулуп келет. Орус лидери Москва буга чейин Минскиге өзөктүк ракета учурууга жөндөмдүү Искандер комплекстерин өткөрүп бергенин, ошондой эле он аскерий учакты тактикалык курал колдонууга өткөрүүгө жардам бергенин айтты.
Путин бул жарыясын Улуу Британиянын Украинанын Куралдуу күчтөрүнө урандын өзөгү бар күчтүү снаряддарды жеткирүү убадасы менен байланыштырган. Москва муну ыплас бомба коркунучу жана өзөктүк тирешүүгө карай кадам катары баалаган. Бирок Лондон урандын өзөгү бар снаряддардын өзөктүк куралга эч кандай тиешеси жок деп ырастоодо.
