Кыргызстандыктар эки күндөн бери 28-ноябрда өткөн парламенттик шайлоонун жыйынтыктарын күтүшүүдө. Анткени автоматтык эсептөөчү үкөктөр күмөн жаратуучу сандарды көрсөтүп жаткандыгына байланыштуу, колго эсептөө көңүл чордонунда. 
Календардык планга ылайык, шайлоочулардын добуштарын эсептөө добуш берүү аяктаары менен башталып, жыйынтыгы чыкканга чейин тынымсыз жүрөт. 
Андан кийин алынган маалымат БШКнын сайтындагы системага жайгаштырылып, элге жарыяланат. 
Мыйзам боюнча БШК колго эсептөөнү 16-декабрга чейин жыйынтыктоого тийииш. 
Kaktus.media эгер учурдагы ылдамдык сакталса Боршайком канча убакытта бюллетендерди колго эсептеп бүтөөрүн аныктады. 
