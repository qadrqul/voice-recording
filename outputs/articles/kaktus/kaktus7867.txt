Бишкектеги Asia Mall соода борборунда бомба бар делинип, ичиндегилер эвакуацияланды. Учурда аталган борбордо жардыруучу зат бар же жок экендиги такталууда.
Бишкек ШИИББдин маалымат кызматынан кабарлашкандай, бүгүн, 11-августта саат 13:56 чамасында белгисиз адамдар тарабынан Asia Mall`до бомба бар деген билдирүү түшкөн.
Жерине милициянын ыкчам тобу, УКМКнын кызматкерлери барышып, соода борбор курчоого алынды. Ичиндегилер коопсуз жайга чыгарылды. Учурда жардыруучу затты издөө иштери жүргүзүлүп жатканы маалым болду.
