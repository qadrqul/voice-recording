Рэпер, этноакын Тата Улан бир көзү көрбөй калганын билдирди. Ал Октябрь окуясында сол көзүнө ок жеген. 
"Өз тиричилигимди жасап, эл катары айыл чарба менен алекмин. Революцияда ок тийген көзүмө операция жасатып, азыр бир көзүм көрбөй калды. Табалагандар ушуга сүйүнгүлө! Адам тирүүлүгүндө элге жакшы из калтырып кетсе жакшы да. Болгону элиме колдон келген салымымды кошом деген аракетте жүрөм", - деп жазды ал.
Рэп аткаруучу 2022-жылы көзүнө операция жасаткан.
Буга чейин Тата Улан жаңы ырларын чыгарууга демөөрчү издеп, атайын эсеп ачканын билдирген.
