"Алга - Бишкек" футболдук клубу Кыргызстандын мыкты оюнчусу Магамед Узденов менен келишим түздү. Бул тууралуу борбор калаанын мэриясынын басма сөз кызматынан билдиришти.
Маалымдалгандай, келишим жылдын аягына чейин түзүлүп, дагы бир жылга узартуу мүмкүнчүлүгү бар.
Футболчу "Абдыш - Ата" (Кант) клубунун курамынан "Алгага" өттү.
Магамед Узденов Кыргыз футбол союзунун тандоосу боюнча профессионалдык лиганын мыкты оюнчусу.
