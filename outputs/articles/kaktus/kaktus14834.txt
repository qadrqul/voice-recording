Каракол шаарында өз өмүрүн кыйган 9-класстын окуучусу боюнча Билим берүү жана илим министрлиги маалымат таратты. Анда Каракол шаарындагы №1 инновациялык гимназия-мектебинин 9-классынын окуучусу 27-октябрда кечки саат 21:00-21:30 чамасында суицид жасаган. 
Каракол шаардык билим берүү бөлүмүнүн маалыматы боюнча, М.Ж. аттуу окуучу электрондук тамеки тартып жатканда апасы көрүп калып, бул тууралуу атасына билдирген. Ата-энеси баласына электрондук тамекинин ден соолукка зыяндуулугун айтып, урушуп койгон. Окуучу ата-энесинин айткан сөздөрүн катуу кабыл алып, өз өмүрүнө кол салган.
Билим берүү жана илим министри Догдуркүл Кендирбаева 28-октябрда каза болгон баланын үйүнө батага барып, жакындарына көңүл айткан.
Каза болгон окуучунун апасы Н.К. №1 инновациялык гимназия-мектебинде география сабагынан мугалим жана 9-класстын класс жетекчиси болуп эмгектенет.
Билим берүү жана илим министрлиги электрондук тамеки жана башка зыяндуу заттардын ар кандай жарнамалык роликтер аркылуу балдарга сатылып жатканына тыюу салуу боюнча депутаттардын демилгесин колдорун жана ага мыйзам чегинде чектөө киргизүүнү сунуштайт.
