Айсулуу Тыныбекова Норвегияда өткөн күрөш боюнча дүйнө чемпионатында алтын утуп алды. Ал 62 кг салмакта күч сынашкан.
Тыныбекова 1/8 финалында Япониянын өкүлүн жеңип, кийинки раундда Беларусь өкүлүн утуп алган. Ал эми жарым финалда Тыныбекованын атаандашы украиналык спортчу болчу. Күрөш 5: 2 эсебинде кыргыздардын пайдасына аяктады.
Чечүүчү беттеште Тыныбекова АКШдан Кайла Миракел менен күрөшкөн.
Аны 7:0 эсебинде утуп, алтын медалдын ээси болду. Кыргызстандык балбан 2019-жылы Нур-Султанда утуп алган чемпиондук титулун коргоду.
Бул медаль Кыргызстан үчүн турнирдеги үчүнчү медаль болуп калды. 4-октябрда коло медалды Алибек Осмонов, 5-октябрда күмүштү Эрназар Акматалиев утуп алган.
