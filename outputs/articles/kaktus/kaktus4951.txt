Милиция кызматкерлери үйлөрдү тоноого шектүү үч адамды кармады. Бул тууралуу Чүй облустук ички иштер башкы башкармалыгынын басма сөз кызматы билдирди.
2021-жылдын 20-декабрында А.А. атуу жаран Аламудун районунун ички иштер бөлүмүнө кайрылган. Арыз ээсинин айтымында, кол салгандар сейфти ачып, 1 миллион 200 миң сом, 300 миң сомдук алтын буюмдар жана ACER үлгүсүндөгү ноутбугун уурдашкан. Жалпысынан жабырлануучу уурдалган буюмдарын бир жарым миллион сомго баалаган.
Милиция кызматкерлери Кылмыш-жаза кодексинин "Уурдоо" берененин негизинде иш козгошту. Сотко чейинки териштирүүлөр башталды.
Иликтөө иштеринин жүрүшүндө кылмышка шектүү катары 3 адам – 29 жаштагы А.С., 27 жаштагы Б.Б. жана 22 жаштагы Т.М. кармалды.
Алардын үйүнөн буюмдар табылган. Анан дагы кармалган үч адамдын Аламүдүн районунда дагы сегиз уурулук жана Ысык-Көл облусунда үч тоноо фактысына катыштыгы бар экени белгилүү болду.
Сотко чейинки териштирүүлөр уланууда.
