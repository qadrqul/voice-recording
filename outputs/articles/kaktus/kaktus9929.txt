Ош шаарында 13-январда уюшкан кылмыштуу топтун мүчөлөрү аёосуз сабалып, бирөө каза болгон. 
ИИМдин басма сөз кызматынан бүгүн, 15-январда дагы бир шектүү кармалганын билдирди. Ал Шакир уулу Курсантбек, Бишкек шаарынан кармалды.
Буга чейин оор кылмышты уюштурууга шектелип кримтөбөл Дженго (Кадыр Досонов) кармалып, түздөн-түз тиешеси бар делинип жалпы беш адам издөөгө алынган. 14-январда Коргонбай уулу Эламан, Раимберди уулу Акылбек чек арадан өтүүгө аракет кылып жатканда кармалды. Ал эми Нурбек Чубаков Өзгөндөн колго түшүрүлдү.
