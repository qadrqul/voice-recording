Кыргыз аскерлери ЖККУнун тынчтык орнотуу операциясынын алкагында Казакстанга учуп кетишти. Какtus.media маалымат булагы билдиргендей, аскерлер Канттагы орус авиабазасынан учушкан.
Эске сала кетсек, кыргыз парламенти Казакстанга аскер кызматкерлерин жөнөтүүнү үч саат мурун гана жактырган. Тынчтыкты сактоо операциясынын алкагында Кыргызстандан "Скорпион" атайын бөлүгүнүн 150 аскер кызматкери, сегиз бронетехника жана 11 техника жөнөтүлдү. Күч органдары кыргыз аскерлери стратегиялык объектилерди коргоо менен гана алек болоорун айтышкан.
