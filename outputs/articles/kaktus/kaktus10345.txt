Абактан чыккан мурдагы президент Алмазбек Атамбаев Дубайга учуп кетти. Маалыматты Kaktus.media сайтына анын жакындары билдиришти.
Маалым болгондой, Атамбаев бүгүн, 15-февралда таңкы саат 05:00дө учту. Андан ары Испанияга кетет. Аны менен кошо уулу Кадыр Атамбаев дагы кетти.
Белгилей кетсек, 13-февралда Жогорку Соттун судьясы Азиз Батукаевдин иши боюнча Атамбаевдин өкүмүн жаңы ачылган жагдайларга байланыштуу жокко чыгарды.
Бүгүн, 14-февралда Биринчи Май райондук соту Атамбаевдин чет жакка чыгып дарылануусуна уруксат берди.
Буга чейин Алмазбек Атамбаевдин жактоочулары анын чет өлкөдө дарылануусуна уруксат берүүнү соттон суранышкан.
