Бүгүн, 17-мартта Жогорку Кеңештин жыйынында депутат Балбак Түлөбаев Баткен районунун Арка жана Достук айылдарындагы буга чейин айыл өкмөт башчысы болуп иштеген "жаңы олигарх" тууралуу айтып чыкты.
Депутаттын айтымында, мурдагы айыл өкмөт башчы райондогу бекер жерлердин баарын менчиктеп алган. "Эл буга Садыр Жапаров менен Курманкул Токторалиевичтин (Зулушев. - Болжол менен) бийлигинин таасири барбы деп сурап жатат. Баткенде өкмөттүн, Башкы прокуратуранын өкүлдөрү бар, эмнеге муну көзөмөлдөбөй жатышат. ?" - деп сурайт Түлөбаев.
Ал балдары жер алып, үй сала албай жаткан аялдардын кайрылуулары боюнча маалымат берди. "Эртең ал жерде чек араны ким кайтарат? Же иштегиси келбесе, иштей тургандарды алалы. Өкмөттө жергиликтүү элдин көйгөйүн уккан адам барбы?" деп кошумчалады депутат.
Белгилей кетсек, Арка жана Максат айылдары Тажикстан менен чек арага жакын жайгашкан. 2021-жылдын апрелинде коңшу өлкө менен болгон жаңжалда жергиликтүү тургундардын көптөгөн үйлөрү өрттөлгөн.
