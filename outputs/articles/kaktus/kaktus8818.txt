Бүгүн, 11-октябрда Азербайжан Республикасынын Президенти Ильхам Алиев Кыргызстанга мамлекеттик сапар менен келди. Аны "Манас" аэропортунан Садыр Жапаров өзү тосуп алганын президенттик аппараттын маалымат кызматы билдирди.
Маалым болгондой, мамлекеттик визиттин алкагында Кыргызстан менен Азербайжандын лидерлери эки тараптуу сүйлөшүүлөрдү жүргүзүп, мамлекеттер аралык кеңештин биринчи жыйынына катышат. "Кыргызстан-Азербайжан достук паркын" жана Гейдар Алиев атындагы жана Низами Гянджави атындагы жалпы билим берүүчү мектептерди ачат.
