2021-жылдын 15-февралында Кыргыз Республикасынын УКМК ККК пара талап кылуу жана пара алуу фактысы боюнча Кыргыз Республикасынын Эсептөө палатасынын Ысык-Көл жана Нарын областтарынын аймактары боюнча аймактык бөлүмүнүн улук инспектору кармалды. Мындай маалыматты УКМКнын басма сөз кызматы берди. 
Такталгандай, Эсептөө палатасынын инспектору М.А.С. Ат-Башы районунун үч айылдык аймагында бюджеттин аткарылышы боюнча аудит жүргүзүп, текшерүүнүн жыйынтыгын оң тарапка чечүүгө акт түзгөндүгү үчүн Нарын облусунун Ат-Башы районунун айылынын биринин башчысынан 60 (алтымыш) миң сом акча каражатын алган. 
Кармалган кызматкер Нарын шаардык ИИБнин убактылуу кармоочу жайына киргизилди. Тергөө жүрүп жатат.
