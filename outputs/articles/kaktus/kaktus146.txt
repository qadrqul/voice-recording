Бишкекте, Лев Толсттой көчөсүндө жайгашкан көп кабаттуу үйдө өрт чыккан. Бул туураалуу ӨКМдин басма-сөз кызматы билдирди. Окуя катталган жерге 17:37де биринчи өрт өчүрүүчү бригада келип, андан 16 мүнөт өткөндөн кийин кошумча бригада келди. 
Өрт учурунда куткаруучулар 20 адамды эвакуациялады. Жабыркагандар тууралуу маалымат берлиген жок. 
Кечки саат 18:30да өрт чектөөгө алынып, 19:14тө толугу менен өчүрүлдү. 
Күбөлөрдүн айтымында, өрттүн чыгышына тиричилик техникадан чыккан оттун тутануусу себеп болду. 
Социалдык тармактардын колдонуучусу Александр Золотухин окуя болгон жерден видео жарыялады.
