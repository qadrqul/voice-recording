Токмок шаардык кеңештин экс-депутаты Кайрат Чокеевге козголгон кылмыш иштин материалдары Аламүдүн сотунан Токмок шаардык сотуна өттү. Маалыматты Kaktus.media сайтына Чүй облустук сотунан билдиришти.
Маалым болгондой, 10-майда Аламүдүн райондук соту Чокеевдин иш материалдарын аймагы боюнча кароо үчүн Токмок шаардык сотуна жөнөткөн.
Белгилесек, Токмоктун мэри Урмат Самаевдин жакыны делинген Кайрат Чокеев 9-мартта кармалган. Ал "Яндекс.Такси" - "Салтанат Кей Джинин" өкүлүн коркутканга шектелген. Чокеевге "Бейбаштык" беренеси боюнча иш козголуп, кылмыш ишти Аламүдүн РИИБи тергеген.
