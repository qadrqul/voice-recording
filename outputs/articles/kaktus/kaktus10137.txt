"Керемет банк" боюнча козголгон кылмыш ишке катыштыгы бар делинген эки адам чет өлкөдөн кармалды. Бул тууралуу бүгүн, 31-январда башкы прокурор Курманкул Зулушев маалымат жыйынында билдирди.
Айтымында, учурда тергөө иштери уланууда. Анын жүрүшүндө эки шектүү чет өлкөдөн кармалган. "Түркиядан эки шектүү кармалды. Биз келтирилген зыяндын 80%ын өздөштүрүп алдык", - деди ал.
Эске салсак, 2022-жылдын декабрь айында Бишкекте "Керемет банктын" кызматкерлери кармалган. Алар "Кылмыштуу кирешелерди легалдаштыруу", "Документтерди жасалмалоо" жана "Алдамчылык" беренелери боюнча айыпталууда. 
Кармалгандардын арасында банктын Бишкектеги филиалынын директору, ошондой эле эки кызматкер бар.
