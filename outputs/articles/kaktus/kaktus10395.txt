Бүгүн, 20-февралда Бишкектин Ленин райондук сотунда Маданият министрлигинин "Азаттыка" каршы жазган доо арызы боюнча соттук отурум болду. Ага доогер тараптан 3 өкүл катышты.
Кезектеги отурумга төрагалык кылган судья Чолпон Каримбаева тараптардын укуктары менен милдеттерин бардыгына түшүндүрүп берди.
Адвокат Акмат Алагушев сот залында видео тартууга уруксат сураса, Маданият министрлигинин лицензия берүү бөлүмүнүн башчысы Бектур Ибрагимов тыюу салууну өтүндү. Жыйынтыгында Каримбаева соттун башталышын 10 мүнөткө чейин гана тартууга уруксат берди. Бирок судья менен соттун катчысын видеого тартууга тыюу салды.
Жыйынтыгында сот отуруму 6-мартка, саат 10:00гө жылдырылды.
