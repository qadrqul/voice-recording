Мурдагы биринчи айым Раиса Атамбаева жүрөгү ооруп, ооруканага жаткырылды. Бул тууралуу мурдагы биринчи айымга барган КСДПнын лидери Темирлан Султанбеков социалдык тармактарга билдирди.
"Беш күн мурун дарыгерлердин шашылыш сунушу менен жүрөгү ооруп, ден соолугу начарлап ооруканага жаткырылган - быйыл муну менен үчүнчү жолу. Раиса Атамбаева бүгүн жолдошу менен жолугушууга барышы керек болчу, жада калса дарыгерлерден сураган. Тилекке каршы, жалпы алсыздыктан жана нервдин ашыкча иштөөсүнөн, ошондой эле күнүмдүк ЭКГга монитор орнотулгандыктан бара алган жок", - деди Султанбеков.
