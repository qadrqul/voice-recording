Баткенде 8 жыл мурда адамды бычактаганга шектүү жаран колго түшүрүлдү. Облустук ички иштер башкармалыгынан кабарлашкандай, шектүү иш берүүчүгө кол салган.
Маалыматка караганда, 1971-жылы туулган Х.А. аттуу жаран 2014-жылы Кадамжай районунун Ормош айылында наабайканада нан жаап иштеп жүрүп, наабайкананын ээси 38 жаштагы А.У`га бычак сайган. Окуя болгондон кийин ал изин жашырып кеткен.
Бул факты боюнча тергөө иштери жүргүзүлүп, шектүү 7-июлда Сүлүктү шаарынан кармалды.
Азыркы күндө кармалган жаран убактылуу кармоо жайына киргизилип, тергөө иштери жүрүп жатат.
