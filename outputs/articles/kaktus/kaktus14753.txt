Ош шаарында 3 окуучуну унаасы менен сүзүп, бир окуучунун өлүмүнө себепкер болгон айдоочу 2 айга камалды. Бул туурасында Kaktus.kg сайтына Ош ШИИБден билдиришти.
Окуя 5-октябрда Б.Осмонов көчөсүндө болгон. Анда 1987-жылы туулган М.М. аттуу аял унаасы менен 3 окуучуну сүзүп кеткен. Анын кесепетинен 2010-жылы туулган окуучу оор абалда ооруканага түшүп, 11-октябрда каза болгон. 
Айдоочунун айдоочулук күбөлүгү жок болгон. Ал Ош шаардык ички иштер башкармалыгынын убактылуу кармоочу жайына 13-октябрда киргизилип, 15-октябрда баш коргоо чарасы тандалды.
Кармалган айдоочу сентябрь айында дагы 11 жашар баланы сүзүп кеткен. Жабырлануучу облустук балдар ооруканасына жеткирилген.
Башкы беттеги сүрөт иллюстрациялык.
