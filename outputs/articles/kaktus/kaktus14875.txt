2003-жылы туулган Виктория Долотованын жансыз денеси табылды. Бул тууралуу Коомдук коопсуздук кеңешинен билдиришти.
Эске сала кетсек, кыз эки ай мурун жоголгон. 31-август күнү саат 22:00дөр чамасында Бишкектин 7-кичи районундагы үйүнөн чыгып кеткен, андан кийин анын кайда экени белгисиз болгон.
Издөө иштерине милиция кызматкерлери да тартылган. Кызды акыркы жолу 7-кичи райондогу ДСКнын жанынан көрүшкөн: камералар аны үйдөн чыгып бараткан жеринен тартып алышкан.
Kaktus.media редакциясы комментарий алуу үчүн ИИМдин басма сөз кызматы менен байланышып жатат.
