Жер титирөөлөрдөн улам чоң жоготууларга учураган түрк элине кыргызстандыктар топтогон каражат 66 млн сомдон ашты. Бул туурасында Каржы министрлигинен маалымдашат.
Министрликтин билдирүүсүнө караганда, 25-февралга карата атайын эсепке 66 млн 750 миң 204 сом жана 15 250 рубль акча түштү.
Жер титирөөдөн жабыркаган жарандар үчүн Финансы министрлигинин Борбордук казыналыгында атайын бирдиктүү депозиттик эсеп ачылган. Табигый кырсыктын кесепеттерин жоюуга жардам берүүнү каалагандар эсептин реквизиттерине сом, доллар, рубль жана евродо валютасында каражат которо алышат.
