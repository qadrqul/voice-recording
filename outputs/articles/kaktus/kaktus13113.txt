Бишкек шаардык мэриясы эртең, 1-июлда Чүй проспектисинин бир бөлүгү жабыларын маалымдайт. Мекеменин маалыматы боюнча, ал күнү "Ала-Тоо" аянтында "Чек талап кылып – байге утуп ал!" лотереясынын башкы утуштары ойнотулат.
10 электромобиль жана чет өлкөгө 3 жолдомонун ээлери аныкталат.
Иш-чарага байланыштуу саат 18:00дөн 00:00гө чейин Чүй проспектисинин Панфиловдон Эркиндик бульварына чейинки бөлүгү унаа кыймылы үчүн жабылат.
"Урматтуу шаардыктар! Келтирилген ыңгайсыздыктар үчүн кечирим сурайбыз жана маршрутуңузду алдын ала пландаштырып алууну суранабыз", - дешти мэриядан.
