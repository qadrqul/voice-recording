Бүгүн УКМКнын чек ара кызматы 30 -июлда саат 11: 00дө Казакстан менен чектешкен Ак -Тилек - Автодорожный постунда 120дай оор жүк ташуучу унаа топтолгонун билдирди. "Пунктта жүк ташуучу унаалардын топтолушу циклдик мүнөзгө ээ жана жүк ташуунун көбөйүшү менен байланыштуу", - деп белгилешти чек ара кызматы. Алар кошумчалагандай, Казакстан менен чек ара бекеттери кадимки режимде иштеп жатат.
Кечке жуук Kaktus.media маалымат агенттигине Казакстан саатына беш гана жүк ташуучу унаа менен иштей турганы кабарланган. "Бул реалдуу эмес өткөрүмдүүлүк. Казакстан тарап кечээ, 29 -июлдан тарта ушунчалык жай өткөрө баштады", - дейт булак.
Видео 30-июль күнү саат 20: 55те тартылган. Сиз Казакстанга баруу үчүн үйүлгөн чоң машиналарды көрө аласыз. Жүздөгөн жүк ташуучу унаалар Кант району, цемент заводу багытында Айланып өтүүчү жолдун четинде турушат.
