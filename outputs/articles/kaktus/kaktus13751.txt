Ош шаардык төрөт үйүндө 23 жаштагы келин көз жаргандан кийин каза болду. Бул факты каттоого алынып, текшерүү иштери башталганын шаардык ички иштер башкармалыгынан билдиришти.
Маалым болгондой, 2000-жылы туулган келин Ош облусунун Алай районунун Будалык айылынын тургуну. Ал 23-июлда тун баласын төрөгөн. 29-июлда таңга маал өзүн жоготуп, абалы оорлошуп жандандыруу бөлүмүнө киргенде кан басымы төмөндөп, ошол жерден көз жумган.
Маркумдун ата-энеси жана жолдошу, ошондой эле жакын туугандары эч кимге эч кандай доосу жок экенин жана соттук-медициналык экспертизадан баш тартышты дешет милициядан.
Башкы беттеги сүрөт иллюстрациялык.
