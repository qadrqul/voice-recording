Талас облусунун Кара-Буура районунда дарыгер менен бейтап уруша кетип, андан соң экөө тең милицияга кайрылышкан. Бул тууралуу Kaktus.media редакциясына облустук ички иштер башкармалыгынан билдиришти.
Маалым болгондой, Кара-Буура РИИБине 18-апрель күнү 1995-жылы туулган А.Ж. райондук оорукананын хирургия бөлүмүнө түшкөнү кабарланган. Жабырлануучу аны белгисиз бирөө ур-токмокко алганын айткан.
Ошол эле учурда милицияга 1985-жылы туулган Н. уулу М. кайрылып, экспертиза учурунда белгисиз бирөө тарабынан сабалганын көрсөткөн.
Учурда бул факты боюнча тергөө иштери жүрүп жатат.
Башкы беттеги сүрөт иллюстрациялык.
