Фрунзе жана Тимирязев көчөлөрүнүн кесилишиндеги өрт кырсыгында бир эле учурда үч объект күйгөн. Бул тууралуу Kaktus.media сайтына окуянын күбөсү билдирди.
Күбө редакцияга жөнөткөн видеодо, өрт өчүрүүчү унаа өрт болгон жерге кире албай жатканы даана көрүнүп турат. Анткени жол салынган эмес.
"Туура эмес архитектурадан улам өрт өчүрүүчү унаа кире албай, жеке турак жай, бала бакча, кеңсе имараты күйүп кетти", - деди ал.
Эске салсак, өрт кечээ, 23-июнда болгон. Алдын ала маалыматтар боюнча, эч ким жабыркаган эмес.
