Ошто 15 жаштагы кызды ала качып баратканда кармалган 4 жаран камакка алынды. Ош шаардык сотунда алардын баш коргоо чарасы каралып, төртөө тең 2 айга камалды. Маалыматты Ош шаардык ички иштер башкармалыгынан кабарлашты. 
Белгилей кетсек, 18-октябрда болжол менен саат 22:00 чамасында Ош шаарында 15 жаштагы кызды ала качып бара жаткан жигиттер кармалышкан. Аталган факты боюнча 197-берене (никеге туруу үчүн ала качуу) менен кылмыш иши козголуп, тергөө иштери башталган.
