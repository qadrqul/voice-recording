Саламаттыкты сактоо жана социалдык өнүктүрүү министри Алымкадыр Бейшеналиев катуу ооруп калды. Анда COVID-19 бар экенин ПЦР-тест көрсөттү. Бул тууралуу министр өзү Kaktus.media редакциясына айтып берди. 
"Мен деле адаммын. Эки күн жаман болдум. Бүгүн кичине жакшыраак. Эртең мындан да жакшы болом. Жалаң уу коргошун ичип дарыланып жатам. Кабинетимде изоляциядамын. Аралыктан иштеп жатам. Анткени азыр ушундай учур, иштеш керек", - деп министр айтып берди.
