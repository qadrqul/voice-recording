Бүгүн, 10-сентябрда №26 Ленин шайлоо округу боюнча Кыргыз Республикасынын Жогорку Кеңешинин депутаттыгына мөөнөтүнөн мурда шайлоо болуп өттү. Алдын ала жыйынтыктар боюнча район боюнча добуш берүүнүн жыйынтыгында Кубанычбек Самаков алдыда.
Райондо жалпысынан 51 шайлоо участогу болсо, аларга 127 239 шайлоочу катталган. Анын ичинен 20 миң 169 шайлоочу добуш берди. Добуш берүүгө 18,85% катышты.
Добуштар төмөнкүдөй бөлүштүрүлдү:
28-майда №26 Ленин бир мандаттуу шайлоо округунда Жогорку Кеңештин депутатын мөөнөтүнөн мурда шайлоо өтүп, анда Дамира Ниязалиева көпчүлүк добушка ээ болгон (35,83%). Бирок Ички иштер министрлиги добуштарды сатып алуу фактысы боюнча иш козгоп, Ниязалиеванын штабында тинтүү жүргүзгөн. Талапкер өзү шайлоочуларды сатып алганын кескин четке каккан Борбордук шайлоо комиссиясы аны жоопко тартууга макулдук берген.
Кийинки шайлоо 10-сентябрга белгиленип, бүгүн Ленин бир мандаттуу шайлоо округунда шайлоочулар 25 талапкердин арасынан тандоо жасашты.
