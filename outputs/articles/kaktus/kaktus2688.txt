Министрлер кабинети жөнүндө конституциялык Мыйзамдын долбоору боюнча баяндамачы, юстиция министри Асел Чынбаеванын жыйынга даяр эместиги, мыйзам долбоорунун чийки болгондугу Жогорку Кеңештин депутаттарын нааразы кылды.
Мындан тышкары, бир катар депутаттар бөлүм башчы орус тилинде жооп берээрин, ал эми кыргыз тилиндеги долбоор менен салыштыруу таблицасы жок экендигин белгилешти. Алардын кесиптештери Чынбаеванын суроолорго жооп бере албаганына нааразы болушту.
Алардын нааразычылыгына жооп кылып, президенттин Жогорку Кеңештеги өкүлү Анарбек Калматов депутаттардан документтин концепциясын колдоону өтүндү. Ал министрдин тынчсызданып жаткандыгын кошумчалады.
"Министр толкунданып жатат! Токтайым Үмөталиеваны массаж жасатыш үчүн чакыртсакпы?" - деп сурады Рыскелди Момбеков.
Эскерте кетсек, 21-июлда Үмөталиева Жогорку Кеңештин комитетинин жыйынында Чынбаевага массаж жасаган. Кийинчерээк ал министр өзүн жаман сезип жатканы үчүн массаж кылганын айткан.
