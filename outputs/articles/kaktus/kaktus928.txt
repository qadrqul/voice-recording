Кара-Суу районунда тойдон кийин эки адам ууланып каза болду. Бул тууралуу Kaktus.media'га күч структураларынын кызматкерлери билдиришти. 
Алардын айтымында, 6-мартта Нариман айылынын тургуну той берген, мааракеге 25ке чукул конок чакырылган болчу. 
Тойдон кийинки эки күндө айрым коноктор өздөрүн начар сезгени менен ооруканага кайрылышкан эмес. 9-мартта той ээси да өзүн начар сезе баштайт. Наримандагы ооркунада ага тамак-аштан уулануу диагнозу коюлган. Анын келини да Нариман айылынын реанимациясына жаткырылган. Дагы бир конок Ош шаарынын реанимациясына жеткирилип, 9 киши Кара-Суу ооруканасына жатышкан. 
10-мартта той ээсинин келини каза болуп, 11-мартта эртең менен той берген киши өзү да үзүлгөн.
