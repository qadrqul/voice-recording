Бишкекте салмагы 5 кг 130 грамм, бою 56 сантиметр болгон ымыркай төрөлдү. Бул тууралуу Саламаттыкты сактоо министрлигинин басма сөз борборунан билдиришти.
27 жаштагы эне үчүн бул тун бала. Эненин жана баланын ден соолугунун абалы канааттандырарлык, алар үйлөрүнө чыгарылды.
Статистикалык маалыматтарга ылайык, 2022-жылы Кыргызстанда 5 килограммдан ашык салмактагы 1742 бала төрөлгөн. Тизмеде Жалал-Абад облусу алдыда келе жатат, анда бир жыл ичинде салмагы 5 килограммдан ашкан 1584 бала төрөлгөн.
