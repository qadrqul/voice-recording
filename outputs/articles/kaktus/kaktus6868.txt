Токмок мектебинде окуучулардын массалык мушташы болгон. Бул тууралуу маалыматты Kaktus.media редакциясына Чүй облустук ички иштер башкы башкармалыгынан тастыкташты.
Маалым болгондой, 26-майда Токмок РИИБнин нөөмөт бөлүмүнө ооруканадан 2007-жылы туулган мектеп окуучусу ар кандай жаракаттар менен жаткырылгандыгы тууралуу билдирүү түшкөн.
25-майда Токмок шаарындагы мектептердин биринде 8-9-класстарынын ортосунда чыр чыгып, окуучулар мушташкандыгы аныкталган. Мушташка катышкандардын бардыгы такталып, бирок көрсөтмө берүүдөн баш тартышкан.
27-майда жашы жете элек балдардын бир нече ата-энелери арыз менен милицияга кайрылышкан.
Башкы беттеги сүрөт иллюстрациялуу.
