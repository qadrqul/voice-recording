21-апрелге карата 45 окуучуда коронавирус инфекциясы катталып, анын ичинен бир окуучуда пневмония тастыкталды. Бул тууралуу 22-апрелде өткөн борбор шаардын мэриясынын брифингинде билим берүү башкармалыгынын төрайымы Гүлмира Акматова маалымдады. 
Анын айтымында, 24 мугалим коронавирус оорусун жугузган, 6 мугалимде пневмония катталды. 
"3746 окуучу жана 38 мугалим Курч респиратордук вирустук инфекция жугузушкан", - дейт Акматова. 
Азыркы тапта 15 мектеп толугу менен жана 14 мектептин 11 классы кайрадан онлайн-окутуу форматына өтүштү. 
Ата-эненин арызынын негизинде 1607 окуучу үйдөн билим алып жатышат.
