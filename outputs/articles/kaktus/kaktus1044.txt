"2021-жылдын 19-мартында Кыргыз Республикасынын Президенти тарабынан экологиялык коопсуздукту жана климаттык туруктуулукту камсыздоо боюнча чаралар жөнүндө Жарлыкка кол коюлган. Жарлыкта экологиялык абалды, таштандыларды кайра иштетүүнү жакшыртуу, бак-дарактардын аянтын жогорулатуу, уран кендерине байланыштуу маселелерди чечүү боюнча механизмдер жана принциптер жазылган. Мындан тышкары, документте өлкөнүн бардык аймактарындагы экологиялык абалды жакшыртуу боюнча комплекстүү пландарды даярдоо жөнүндө айтылат. 
Биринчи вице-премьер-министр ошондой эле кыш мезгилиндеги каптаган ышка байланыштуу ар жылкы көйгөйдү эске салды.
"Кышкысын Бишкек шаарын кандай ыш каптаары эсиңиздерде болсо керек. Мындай абал жылдан-жылга кайталанууда жана аны биз кышкысын гана эстейбиз. 
2021-жылдын январь айында борбордогу экологиялык абалды жакшыртуу боюнча жакынкы үч жылга Өкмөттүн Иш-аракеттер планы бекитилген. Коомдук уюмдар жана эко-активисттер менен кошумча консультациялардан соң биз тийиштүү иш-аракеттер планын толуктап иштеп чыгууну жана бир катар маанилүү милдеттерди ишке ашырууну макулдаштык. 1-апрелге карата план бекитилип, ал ишке ашырыла башташы керек", - деп белгиледи ал.
Кеңешме жүрүшүндө биринчи вице-премьер-министр Артем Новиков белгилегендей,
2021-жылдын 1-сентябрына чейин Бишкек шаарындагы таштанды аянты толугу менен жабылып, көчүрүлүп, 35 га аянттагы жер рекультивацияланышы керек. 
Мындан тышкары, Боз-Бөлтөк аймагында аянты 60 га келген паркты жана этно-комплексти уюштуруу боюнча даярдык иштери башталышы тийиш. Ошондой эле планда жаңы конуштарды газдаштыруу, отказандарды газга өткөрүү, экологиялык принциптерди эске алуу менен курулуш ченемдерин жана эрежелерин жөнгө салуу боюнча чаралар каралган.
