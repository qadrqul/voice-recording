Эми Бишкектен Жалал-Абад шаарына күн сайын учууга болот. Бул тууралуу "Манас" эл аралык аэропортунун маалымат кызматы кабарлады.
"2023-жылдын 8-мартынан тарта ата мекендик TEZ JET авиакомпаниясы тарабынан Бишкек - Жалал-Абад -Бишкек багыты боюнча кошумча каттамдар ачылды. 
Самолёттор жумасына жети жолу учат", - деп айтылат маалыматта.
Күн сайын аткарылуучу каттамдарды ата мекендик TEZ JET авиакомпаниясы аткарат.
Белгилей кетсек, буга чейин аталган багыт боюнча каттамдар жумасына төрт жолу: дүйшөмбү, бейшемби, жума жана жекшемби күндөрү аткарылып келген.
