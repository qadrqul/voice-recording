Жалал-Абад шаардык соту 70 жаштагы пенсионер Салия Таштанованын иши боюнча чечим чыгарды. 
Облустук соттон Kaktus.kg сайтына билдиришкендей, Салия Таштанова Кылмыш-жаза кодексинин 327-беренесинин 2-бөлүгүнүн 1-пункту ("Бийликти күч менен басып алууга ачык чакырыктар") менен күнөөлүү деп табылып, 50 миң сом айып салынды.
Белгилесек, Таш-Көмүр шаарынын тургуну 6-октябрда УКМКнын кызматкерлери тарабынан кармалган. 17-октябрда ал үй камагына чыгарылган.
