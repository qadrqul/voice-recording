Бишкек шаарындагы №26 Ленин бир мандаттуу шайлоо округу боюнча депутаттыкка талапкер Максат Кунакунов УКМКга суракка чакырылды. Маалыматты талапкер өзү билдирди.
Кунакуновдун айтымында, ал шаар жетекчилигине чакырылган.
"Чындык ар дайым жазаланат, ал эми жамандык - түбөлүк өлбөйт. Укугуңузду коргойм деп, "сүйлөшүүгө" чакырып алуу коркунучу бар. Бүгүн УКМКнын шаардык башкармалыгына чакырышты",- дейт ал. 
Кунакунов кайсы иш боюнча суракка чакырылганын тактаган эмес. Саясатчыдан комментарий алуу мүмкүн болбой жатат. Кыязы, ал дагы деле суракта.
