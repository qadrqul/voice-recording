2022-жылдын 26-мартынан 27-мартына караган түнү Бишкектин Жаш Гвардия проспектисинин боюнда курулуп жаткан 14 кабаттуу үйдүн дубалы урап, коңшу эки кабаттуу үйдүн чатырын пеноблок жарып кеткен. Батирдеги адамдар аман калган, бирок ар кандай жаракаттарды алган адамдар болгон.
Бул "KG Восток Сервис" ишканасы Жогорку Кеңештин депутаты Жусупбек Коргонбай уулуна таандык экени дароо белгилүү болгон. Ал жабыркаган үйдүн жашоочулары менен жолугушкан.
Дубалдын кулашынын кесепетинен эки батир жараксыз болуп, үч адам жабыркаган. Окуя болгон жерге ар кайсы органдардын кызматкерлери 12 сааттан кийин гана келишкен.
Эл жапа чеккен курулуш компаниясы бардык жабырлануучуларга жардам көрсөтүүнү өз мойнуна алганын Жусупбек Коргонбай уулу өзү социалдык тармактагы баракчасында билдирди.
"Бул кокустук", - деди депутат. Белгилей кетсек, дубал катуу шамалдан урап түшкөн. Албетте, коопсуздук каралып, мындай болбошу керек эле.
Депутат Жусупбек Коргонбай уулу бул курулуш компаниясынын негиздөөчүсү экенин, бирок Жогорку Кеңештин депутаттык мандатын алганга чейин ишкананы ишенимдүү башкарууга өткөрүп бергенин, подрядчылар бар жана аларда бардык документтер бар экенин баса белгиледи.
"Мен "KG Восток Сервис" курулуш компаниясынын өкүлдөрү өз объекти үчүн жана башка бардык нерсе үчүн жооп берерине ишенем. Бирок менин дарегимде айтылган кара пиарга көзүмдү жума албайм, компания иликтөө жүргүзүп, бардыгына кабарлайт деп ойлойм"- дейт ал. 
