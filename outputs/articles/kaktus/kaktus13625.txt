Бишкек шаарынан Ысык-Көл облусуна каттаган жарандардын жана туристтердин саны көбөйүүдө. Мындан улам Бишкек-Чолпон-Ата багыты боюнча жүргүнчүлөрдү ташууга кошумча транспорттор даярдалды дешет Жол кыймылынын коопсуздугун камсыздоо башкы башкармалыгынан.
Бишкектеги автобекеттерде Ысык-Көлгө каттаган жеңил унаалардын жана маршруттук унаалардын жетишсиздиги байкалды. 
Жол кыймылынын коопсуздугун камсыздоо башкы башкармалыгы дагы кошумча маршрттук унааларды уюштуруп, жүргүнчү ташуучу фирмалардан 20га жакын маршруттук унааларды жана 8 автобустарды алып, Бишкек-Чолпон-Ата каттамына киргизишти.
Каттамга чыккан айдоочулардын кан басымы текшерилип, унаалардын техникалык абалдары көзөмөлдөнүүдө.
