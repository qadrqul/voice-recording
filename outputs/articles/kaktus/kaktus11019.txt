Эртең, 21-мартта Бишкек шаарындагы борбордук "Ала-Тоо" аянтында Нооруз майрамына карата майрамдык иш-чара өтөт. Салтанатка Садыр Жапаров катышат.
Президенттин маалымат катчысы Эрбол Султанбаев билдиргендей, иш-чара УТРК, республикалык, облустук телеканалдардын эфиринде жана социалдык тармактардын баракчаларында түз көрсөтүлөт.
Түз эфир саат 10:00дө башталат.
Белгилесек, өлкө башчы былтыр 21-март Нооруз майрамын Баткен облусунда тоскон.
