Бишкекте 28-июндан 9-июлга чейин айрым аймактарга жаратылыш газын берүү убактылуу токтотулат. Бул тууралуу "Газпром Кыргызстан" компаниясы билдирди.
Бул токтотуу 1976-жылы пайдаланууга берилген жер үстүндөгү орто басымдагы газ түтүгүндөгү эски жабдууларды кайра карап чыгуу жана алмаштыруу менен байланыштуу.
Жаратылыш газын өчүрүү Садырбаев, Л.Толстой көчөлөрү, Ала-Арча району, Минжилкиев, Тыналиев, Масалиев көчөлөрү, "Жал-23", "Ротор" райондорунда болмокчу.
"Газпром Кыргызстан" компаниясы келтирилген ыңгайсыздыктар үчүн кечирим сурайт жана абоненттерден убактылуу тамак-аш даярдоонун альтернативдүү булактарына өтүүнү суранат. " - деп айтылат билдирүүдө.
