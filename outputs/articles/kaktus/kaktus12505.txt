Чүйдө эки айдан бери дайынсыз болуп жаткан өспүрүм аман-эсен табылды. Бул тууралуу Чүй облустук милициясынан билдиришти.
Белгилүү болгондой, Ысык Ата районунун Рухий Мурас-2 жаңы конушунда 15 жаштагы Эрбол Эркинбеков аттуу бала 2023-жылдын 23-мартында үйүнөн чыгып кеткен бойдон дайынсыз жок болуп жаткан.
Ысык-Ата райондук милициясынын кызматкерлери тарабынан 24-май түнү саат 03:00 чамасында дайынсыз жоголгон өспүрүм Бишкек шаарындагы компьютердик клубдардын биринен табылып, ата-энесине өткөрлдү.
