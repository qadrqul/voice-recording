Ош облусунда тоңуп калган муздун алдынан 6 жашар кыздын сөөгү табылды. Бул тууралуу ӨКМнын маалымат кызматынан 22-январда кабарлашты.
Такталган маалымат боюнча, Алай районундагы Чоң-Бүлөлү суусунун жээгиндеги тоңгон муздун астына 6 жаш Д.А. аттуу кыз чана тээп жатып кирип кеткен. 
Жерине куткаруучулар, милиция кызматкерлери жана жергиликтүү тургундардан 30 адам тартылып, кыздын жансыз денесин муздун астынан чыгарышып, туугандарына өткөрүп беришти.
