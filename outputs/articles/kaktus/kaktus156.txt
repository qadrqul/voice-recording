Бүгүн, 18-декабрда, Өзгөн шаарынын базарында жайгашкан кафелеринин биринде өрт чыкты. Бул тууралуу Kaktus.media'га ӨКМдин дежүр кызматы маалымдады. Өрт Манас көчөсүндө жайгашкан, "Сейил" кафесинен чыккан. 
Өрт өчүрүүчү бригада чакыруу болгон жерге 11:55те келсе, экинчи бригада андан беш мүнөт өткөндөн кийин келди. Бардыгы болуп үч өрт өчүрүүчү бригада иштеди. Келгенден кийин бир саат өтүп, өрт чектөөгө алынган. Саат 13:10до толугу менен өчүрүлгөн. 
Алдын ала берлиген маалыматтарга ылайык, жабыркагандар жок. 
Окуя болгон жерден социалдык тармакты колдонуучулар видеолорду жүктөшкөн. Андан жергиликтүү тургундар да кол-кабыш кылып жүргөндөрүн байкоого болот. 
