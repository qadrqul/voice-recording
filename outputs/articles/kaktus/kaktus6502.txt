Социалдык тармактын кыргызстандык сегментинде бишкектик мектептин окуучусу 12 жаштагы кызды сабап жаткан видео тараган. Окуя 6-кичирайондо болгон. 
Бул фактыны Октябрь районунун ИИБси да тастыктады. Аларга шаардык балдар ооруканасына "сол тарабындагы чыкыйы көгала" болуп 2010-жылкы кыз келип түштү, деген маалымат берилген. Окуучу кызды башка окуучу сабаганы аныкталган. 
Аталган факт журналга катталып, соттук-медициналык экспертиза дайындалып, текшерүү иштери башталды. 
Өспүрүм кыздын ата-энесине карата протокол түзүлүп, 1000 сом өлчөмүндөгү айып пул салынды. 
Бишкектин мэриясынын басма сөз кызматы №56-орто мектептин директору жана завучуна сөгүш берилгенин билдирди. Бул мектепте 12 жашар кызды сабаган окуучу окуйт.
