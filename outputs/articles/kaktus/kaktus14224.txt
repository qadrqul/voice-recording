Бүгүн, 2-сентябрда Бишкектин Биринчи Май райондук соту Жогорку Кеңештин депутаты Адахан Мадумаровдун баш коргоо чарасын карады.
Белгилей кетсек, Адахан Мадумаровго Кылмыш-жаза кодексинин "Мамлекеттик чыккынчылык" беренеси боюнча айып тагылган. Тергөө судьясы Тилек Турдукулов Мадумаровду 24-октябрга чейин УКМКнын СИЗОсуна камакка алуу чечимин кабыл алды.
Эске салсак, депутат 2-сентябрда үйүнүн жанынан сейилдөө учурунда кармалган, ал учурда Адахан Мадумаров уулу менен жүргөн. Анын иши 2009-жылы кол коюлган протоколго байланыштуу.
