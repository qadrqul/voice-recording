Кыргызстандык Орозали Максудов Түркияда өткөн кунг-фу боюнча дүйнө чемпионатында алтын медаль тагынды. Бул тууралуу Кыргызстандын Кунг-фу федерациясынан билдиришти.
Маалым болгондой, чемпионат 6-9-сентябрь аралыгында Анкара шаарында өткөн. Ага үч өлкөнүн спортчулары катышты.
Максудов 80 килограммга чейинки салмак категориясында эки дисциплинада - Кунг-фу Фул (Санда) жана Кунг-фу Лайт (Лайт контакт) боюнча күч сынашты. Кунг-фу Лайт (Light Contact) дисциплинасында кыргызстандык 3-орунду ээледи. Ал эми Кунг-фу Фул (Санда) боюнча өз категориясында чемпион болуп, курга ээ болду.
