Ош облусунун Мырза-Аке–Кара-Кулжа–Алайкуу унаа жолуна зоо таштары түшүп, жол жабылды. Өзгөчө кырдаалдар министрлигинен кабарлашкандай, 22-апрелде түнкү саат 2:00 чамасында зоо таштары кулаган.
Бактыга жараша, жабыр тарткан жарандар жок. Кырсыктын кесепетинен чоң чыңалуудагы электр чубалгылары үзүлгөн. Учурда №26 жол тейлө ишканасынын 1 жүктөгүчү, 1 бульдозери тартылган. 
Унаа жолго чектөөлөр киргизилип, жолду ачуу иштери жүрүүдө.
