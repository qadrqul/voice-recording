Россиянын Иркутск облусунда Кыргызстандын 1973-жылы туулган жараны Т.М. каза болду. 
Тышкы иштер министрлигинин басма сөз кызматы билдиргендей, ал бир ай мурун тоо кен ишканасына жумушка орношуу үчүн келгени аныкталган.
17-июнда ден соолугу кескин начарлап кеткен кыргызстандык Иркутск облусунун Перевоз айылындагы медициналык мекемеге жаткырылып, 22-июнда каза болгон.
Учурда кыргызстандыктын сөөгү Бодайбо өлүкканасына жеткирилип, өлүмдүн себебин аныктоо үчүн соттук-медициналык экспертиза дайындалат.
