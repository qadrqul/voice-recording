Буга чейин Чоң Чүй каналынан 4 күндөн бери изделип жаткан эркек кишинин сөөгү таблыган. Анын өлүмүнө шектелип 2 адам кармалганын Чүй ОИИББдин басма сөз кызматынан кабарлашты.
Милициядан маркумдун денесинде тактар болгонун, ал колу, буту байланган абалда табылганын билдирет.
Ыкчам тергөөнүн жүрүшүндө каза болгон жаран 2022-жылдын 19-декабрынан бери дайынсыз болуп изделип жаткан 1989-жылы А.К. экени такталды.
Кылмышка шектелип 2000-жылы туулган У.Ш. жана 1991-жылы туулган Д. К. кармалды. Алар маркумду 19-декабрда сабап, колу, бутун байлап, каналга ыргытып жиберишкенин моюндашты.
Кармалгандар убактылуу кармоочу жайга киргизилип, тергөө уланып жатканы маалымдалды.
