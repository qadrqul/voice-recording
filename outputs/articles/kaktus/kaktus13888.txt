Чүйдүн Жайыл районунда эки унаа кагышып, айдоочунун бири каза болду. Дагы 3 адам жаракат алганын Чүй облустук жол кыймылынын коопсуздугун камсыздоо башкармалыгы маалымдады.
Окуя 9-август күнү болжолу менен саат 12:30 чамасында болду. Анда Кара-Балта-Степное жолунда Toyota Carina унаасы карама-каршы тикедеги Mercedes Benz менен сүзүштү.
Кырсыктын кесепетинен Toyota Carina унаасынын айдоочусу окуя болгон жерден көз жумуп, жаракат алган 3 адам Жайыл райондук ооруканасына жеткирилди.
Жол кырсыгынын чоо-жайы такталууда.
