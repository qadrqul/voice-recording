Бишкекте SF Building компаниясынын кууру иштерин жүргүзүп жаткан бир куруучу бийиктиктен кулап түшкөн. Айрым маалыматтарга караганда, кулаганда анын бир көзү агып кеткен. Бул тууралуу Kaktus.media редакциясына күч түзүмдөрүнөн маалымдашты.
Октябрь районунун ИИББ маалымдагандай, 7-мартта саат 15:46да ШИИБге Саламаттык сактоо министрлигинин Улуттук госпиталынын микрохирургия бөлүмүнө Ж. Н.аттуу жаран "көздүн чел кабыгынын жабыркоосу, анын ириң басышы, оң көздүн гипопиону" диагнозу менен жаткырылгандыгы тууралуу маалымат түшкөн.
Бул факт Бишкек шаарынын Октябрь районунун ИИБде катталган. Тергөөгө чейинки текшерүүнү башталып, соттук-медициналык экспертизаны дайындоо тапшырмасы берилген.
