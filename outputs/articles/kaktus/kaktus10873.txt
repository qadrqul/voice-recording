Француз консультанттары Бишкектеги беш жаңы конушту өнүктүрүүгө жардам беришет.
Бишкек шаарынын Биринчи Май районунун акими Максатбек Сазыкулов менен "Групп Хит" (Франция) консультанттар тобунун жетекчиси Гийом Хоссе менен жолугушуу болуп өттү.
Маалыматка ылайык, жолугушууда борбор калаадагы "Ак-Босого", "Калыс-Ордо", "Арча-Бешик", "Бакай-Ата" жана "Рухий Мурас" конуштарын өнүктүрүү долбоорунун башталышы талкууланды.
Анда жабык жана ачык коллектордук дренаждык тармактарды куруу долбоорлорун иштеп чыгуу, Ак-Босого жана Калыс-Ордо жаңы конуштарында ирригация маселелерин талкуулашты. Ошондой эле тараптар муниципалдык мончолорду куруу боюнча бизнес-долбоор тууралуу сүйлөшүштү.
