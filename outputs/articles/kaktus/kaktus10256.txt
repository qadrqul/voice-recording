Түркия менен Сириядагы катуу жер титирөөдө курман болгондордун саны бүгүн, 9-февралга карата 17 миңге жетти. 
Маалымдалгандай, Түркиядагы кырсыктан каза болгондордун саны 14 миң 14кө жетип, жабыркагандар 63 миң 794 кишини түздү.
Ал эми Сирияда каза болгондордун саны 3 миңден ашкан.
6-февралда Түркияда күчү 7,4 жана 7,7 баллга жеткен эки жер титирөө болуп, Сирия, Ливан, Түндүк Кипр, Грек Кипр жана Ирак сыяктуу коңшу өлкөлөрдө да сезилди. Чоң жоготууларга алып келген апааттан улам Түркияда 12-февралга чейин аза күтүү жарыяланды.
