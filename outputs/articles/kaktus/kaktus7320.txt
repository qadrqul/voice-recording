29-июнда Ысык-Көлдөгү "Радуга" пансионатынын пляжында болгон мушташ фактысы боюнча кылмыш иши козголду.
Буга чейин маалымдалгандай, Ысык-Көл райондук ички иштер бөлүмүнө пляжда мушташкан 18 адам алынып келинген. Мушташка 11 жарандын түздөн-түз тиешеси бар экендиги аныкталып, анын ичинен 3 эс алуучу жана пансионаттын коопсуздук кызматынын 8 кызматкер бар. 
Мушташтын негизги себепкери делген 34 жаштагы М.Э. Ысык-Көл РИИБдин УКЖга киргизилген. Мушташтын башка катышуучуларына карата тергөө амалдары жүрүп жатат.
