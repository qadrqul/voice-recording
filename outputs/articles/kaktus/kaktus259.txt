ИИМдин Баңгизаттарды мыйзамсыз жүгүртүүгө каршы күрөшүү кызматы банги каражаттарынын, психотроптук заттардын жана алардын прекурсорлорун жок кылуу акциясын жүргүздү. Бул тууралуу ИИМдин басма-сөз кызматы маалымдады. 
"Бул акция КРдин ИИМинин адамзаты үчүн эң коркунучтуу көйгөйүнө каршы күрөшүүдө чечкиндүүлүгүн дагы бир ирет көрсөтүп турат", - деп билдирүүдө жазылган. 
Иш чаранын максаты калк арасында антибаңгизаттык пропаганда жүргүзүү жана анын кайрадан жүгүртүүсүнө бөгөт коюу. 
№75-мектептин котельныйында 54кгдан ашык баңгизаты 1000 градус температурада өрттөлүп, эч зыянсыз күлгө айланды. 
Баңгизатын өрттөө процессин укук коргоочу структураларынын кызматкерлери жана ыйгарым укуктуу эксперттер көзөмөлгө алышкан.
