УКМК тарабынан Токмок шаардык ички иштер башкармалыгынын кызматкери кармалды. Коопсуздук комитеттин маалыматына караганда, милиция кызматкери пара талап кылууган деп шектелүүдө.
Милиция кызматкери зордуктоо фактысы боюнча козголгон кылмыш ишинин алкагында А.Р. аттуу жаранды кылмыш жоопкерчилигине тартпоо үчүн 2000 доллар акча талап кылгандыгы аныкталган.
Кармалган кызматкер УКМКнын тергөө абагына киргизилди. Учурда жогорудагы мыйзам бузууларга тиешеси бар башка кызматкерлерди аныктоо иштери уланууда.
