Сокулук районунда дайынсыз болуп жаткан чет элдиктер табылды. Бул тууралуу Чүй ОИИББинин басма сөз кызматы билдирди.
Белгилүү болгондой, 27-июлда Пакистандын жарандары компаниянын кызматкерлерин табууга жардам сураган жеке уюмдун өкүлү билдирүү жасаган. 26-июлда алар жумуштан кетип, дайынсыз болушкан.
Окуя Сокулук районунун Ички иштер башкармалыгынын кылмыштарды каттоо тизмесине алынган, Чүй облусунун жана Бишкек шаарынын РИИБинин жеке курамы дайынсыз жоголгон чет элдиктерди издөөгө багытталган.
29-июлда милиция кызматкерлери жоголгон чет элдиктерди табышты - алар Ош базарынын аймагында болушкан. Алардын жоголуу себеби жөнүндө толук маалымат берилген жок.
