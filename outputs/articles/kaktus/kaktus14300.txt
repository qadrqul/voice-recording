Бектур Зулпиев мамлекет башчынын кеңешчиси болуп дайындалды. Бул туурасында бүгүн, 7-сентябрда президенттин администрациясынан билдиришти. 
Маалым болгондой, президент Садыр Жапаров Бектур Зулпиевди кеңешчи кылып дайындоо боюнча жарлыгына кол койду.
Эске салсак, Зулпиев 2022-жылы министрлер кабинетинин төрагасынын кеңешчиси – президенттик аппараттын жетекчиси кызматын ээлеген. Ага чейин 2021-жылдын май айында Зулпиев Президенттин аппаратынын жетекчисинин орун басары болуп иштеген.
