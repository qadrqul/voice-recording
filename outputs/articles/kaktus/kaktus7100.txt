Депутат Жеңишбек Токторбаев экс-президенттер Роза Отунбаева менен Сооронбай Жээнбековдун мамлекеттик сакчыларына кызыкты. 
Жогорку Кеңештин 15-июндагы жыйынында ал Европада аткаминерлер жумушка велосипед менен келээрин айтты.
"Британиянын премьер-министри Борис Джонсон велосипед тээп жүрөт. Ал эми биздин мурунку жетекчилер кайсы аткарган иши үчүн мамлекеттик күзөтчүлөр менен жүрөт. Сооронбай Шариповичти эмнеге коргош керек? Андан көрө Кара-Кулжага барып кой баксын! Роза Отунбаевага эмне кереги бар. Мамлекет карызга батып жатканда аларга акча коротуунун кереги жок. Керек болсо тралейбустарда жүрүшсүн", - деп ачууланды Токторбаев.
Ал мамлекеттик күзөтчүлөр президентке жана Жогорку Кеңештин төрагасына гана керек деп эсептейт.
