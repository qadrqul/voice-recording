Ак-Суу районунун Чолпон айылында 6 жаштагы кыз каза болду. Бул тууралуу Kaktus.media редакциясына Ысык-Көл облусунун ички иштер башкармалыгынан тастыкташты.
РИИБдин маалыматы боюнча, 22-майда ооруканага Чолпон айылынын 6 жаштагы тургуну жеткирилип, каза болгон.
Кыздын атасынын көрсөтмөсүнө караганда, 21-майда ал ооруп, кусуп эртеси каза болуп калган.
Сырткы экспертиза кыздын денесинде зомбулуктун белгилерин тапкан эмес. Ата-энелер укук коргоо органдарына арыз жазуудан, ошондой эле соттук-медициналык экспертиза жүргүзүүдөн баш тартышкан.
