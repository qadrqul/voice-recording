Баткен облусунун Кадамжай районунда киши колдуу каза болгон 14 жаштагы кыздын сөөгү 5-сентябрда жерге берилди. Бул туурасында маркумдун жакындары жергиликтүү маалымат каражаттарына билдиришкен.
Андагы маалыматтарда кыздын ата-энеси 20 күн мурда Россияга кеткени, ага чейин окуучу ата-энеси менен чогу жашаганы айтылат. Ошондой эле өспүрүм бир үй-бүлөнүн жалгыз кызы болгонун жакындары айтышкан.
Эске салсак, 4-сентябрда Кадамжайда 14 жаштагы кыз колдору артка байланып, жип менен муунтулган абалда табылган. Анын өлүмүнө шектелип 27, 25, 24 жаштагы жарандар кармалганы маалым болгон.
