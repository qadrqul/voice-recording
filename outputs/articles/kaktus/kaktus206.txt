Москвада кош бойлуу кыргызстандык келин жыныстык катнаштан кийин каза болду. Бул тууралуу "Московский комсомолец" басылмасы жазып чыккан. 
22-декабрда 23-жаштагы кыргызстандык келин өзүнүн жигити менен жолугушкан. Жыныстык актыдан кийин көп кан кетип, келин эсин жоготкон. 
"Кан ата баштады, мен жардам берүүгө аракет кылдым, андан кийин тез жардам чакырууга шашылдым", - деп жигит басылмага айтып берди. 
Тез жардам келгиче эле келин каза болду. Доктурлардын айтымында ал кош бойлуу болчу, жыныстык катнаш учурунда жатындан кан кетип, бул жүрөгүнүн токтоп калышына алып келген. Тергөөчүлөр келиндин өлүмүнө себепкер болгон кырдаалды иликтешүүдө.
