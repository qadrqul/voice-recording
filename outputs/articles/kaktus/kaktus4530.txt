Жогорку Кеңешке талапкер Айбек Осмоновдун байкоочусу жана спортчулары ОшТВнын журналисттерине кол салышты.
Ош телеканалынын журналисттери Оштун мурдагы мэри Таалайбек Сарыбашов дайыма добуш берген No5555 шайлоо участкасында болушкан.
Медиа өкүлү Абдумалик Базарбаев шайлоочулар менен чогуу участоктон чыгып кеткен шектүү жаштарды көргөн.
Базарбаев аларды видеого тартып жатканда белгисиз адам жанына келип, кемсинте баштаган. Дагы бир адам чуркап келип, ага кол салган.
Кол салгандар Жогорку Кеңештин депутаттыгына талапкер Айбек Осмоновдун байкоочулары болуп чыккан.
Окуя болгон жерге келген милиция кызматкерлери журналисттин билдирүүсүн кабыл албай, кетип калышкан. Кол салуу фактысы катталышы үчүн журналист өзү милициянын ыйгарым укуктуу инспекторуна келиши керек. Ошондо гана мыйзам чегинде чара көрүлөт.
Белгилей кетсек, Айбек Осмоновдун байкоочусу өзүн тааныштыруудан баш тарткан. Анын талапкер Айбек Осмоновдун байкоочусу экенин көрсөткөн төш белгиси болгон.
