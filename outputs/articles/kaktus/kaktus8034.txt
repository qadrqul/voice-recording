22-августта Кыргызстандын "Электр станциялары" ишканасы казакстандык Orient Trade Investment компаниясы менен каскад куруу боюнча меморандумга кол койду. Бул тууралуу аталган ишкана кабарлады.
Тараптар Нарын дарыясына төрт ГЭСтен турган Казарман ГЭС каскадын курууну макулдашты - Алабуга ГЭС, Кара-Булуң ГЭС-1, Кара-Булуң ГЭС-2, Тогуз-Торо ГЭС. Каскадды беш-алты жылда пайдаланууга берүү пландалып жатат.
Каскадды курууга1 миллиард доллардан ашык каражат керектери айтылды.
Меморандумга кол коюуга Казакстандын Кыргызстандагы элчиси Рапил Жошыбаев катышкан.
