Бишкектин Биринчи май райондук соту Кой-Таш окуялары боюнча соттук териштирүүнү улантууда. Негизги айыпталуучу Алмазбек Атамбаев. 
Сот башталаарда Атамбаев конвой менен сотко жеткирилбегенин билдиришкен. 
Азирет Медеров мурунку президенттин билдирүүсүн окуду - Атамбаев сот отурумуна онлайн режимде башкача айтканда видео-байланыш аркылуу катышуудан баш тартып жатат. 
"Мен жана менин адвокаттарым, мындай режимди мыйзамсыз деп эсептейбиз", - деп судья айыпталуучунун билдирүүсүн окуду. 
Андан тышкары, мурунку президент ден соолугунун абалына байланыштуу сот отурумун ансыз деле өткөрө берүүну суранган. 
Конвоирлер судьяга Алмазбек Атамбаев камерадан чыгуудан баш тартты деп билдиришти.
