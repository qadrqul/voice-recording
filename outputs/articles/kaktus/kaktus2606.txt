Жөө күлүк Юлия Андреева (Архипова) Токиодогу (Япония) Олимпиада оюндарына катышуудан баш тартты. Бул тууралуу Кыргызстандын жеңил атлетика федерациясы билдирди.
Федерацияда белгиленгендей, Андреева сапардан баш тартуунун себебин айткан жок. "Биз билээрибиз менен, Олимпиада комитетине байланышып, делегациядан чыгарылаарын билдирдик", - деп кошумчалады федерация.
Ошондой эле алар Андреева допингге каршы тесттен өтпөгөндүгүн жана федерация менен узак убакыт бою байланышпагандыгын билдиришти.
Эске салсак, алдыдагы Олимпиада Андреева үчүн төртүнчүсү болмок. Алгачкы ирээт 2008-жылы Бээжин оюндарында марафонго катышкан.
Мындан тышкары, Мария Коробицкая Олимпиада оюндарына сөзсүз барбайт, ал өзүнүн жыйынтыгын коргой алган жок, анткени эл аралык федерация жеңишке жетишип, стандартты аткарган мелдештин жыйынтыгын кабыл алган жок, бирок жол стандартка шайкеш эмес болчу.
Федерация Коробицкаяга лицензия сураганга эл аралык ассоциациянын жообу терс болгонун кошумчалады.
Ошентип, Кыргызстандын атынан жеңил атлетика боюнча экөө катышат: Дарья Маслова марафонго чуркап, ал эми Нурсултан Кеңешбеков 5 миң метр аралыкта чуркайт.
