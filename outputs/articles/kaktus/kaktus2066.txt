Бүгүн, 14-июнда Өкмөт үйүнүн жанында суу ресурстарынын бөлүштүрүлүшүнө нааразы болгон дыйкандардын митинги болуп өттү.
Учурдагы кырдаалды жана дыйкандар эмне талап коюп жаткандыгын түшүнүү үчүн ушул митингден биздин репортажды окуй аласыз. Шилтемеге өтүңүз.
Бирок, баарынан да, фермерлердин биринин сөзү мени таң калтырды, ал жергиликтүү аткаминерлер суу маселесин чечүүнү каалабайт, ал эми полиция суу бөлүштүрүүдө тартипти сактагысы келбейт деп айткан. Социалдык тармактардын колдонуучулары бул сөздү дыйкандарга гана эмес, азыркы учурда дээрлик ар бир кыргыз жаранына таандык болгон жүрөктөн чыккан кыйкырык деп аташты.
"Айыл өкмөтү иштебейт. Аким иштебейт. Губернатор иштебейт. Милиция иштебейт. Биз өзүбүз 200 адам чогултуп, каналга келип сууну кайтарабыз. Милиция кайда? Айыл өкмөт кайда ? Депутаттар кайда? Бизге эч ким келбейт. Тагдырыбыз белгисиз. Ал жерде суу талашып эки экиден мушташып атабыз. Эмне кылышыбыз керек? Адамдар кандай жашаш керек? Элдер малдарын соё башташты. Малдар толугу менен союлат, анткени тоют базасы жок. Эгерде жүгөрү жоголсо, анда биз ошол жерде ачка калабыз. Элдер насыя алышкан. Кантип жашашыбыз керек? Биз эмне кылышыбыз керек? Кечээ жалпыга маалымдоо каражаттарында Кыргызстан Казакстанга суу агызып жатат, анын эли өлүп берсин деп жазып чыгышкан? Бардык ЖМКларда мындай маалыматтар бар. Биз бул келишимдер экендигин түшүнүп турабыз - алар жардамга муктаж, бирок өз элине зыян келтирбеш керек да. Кантип жашашыбыз керек? "- деди дыйкан.
Митингчилердин алдына чыккан аткаминерлер суунун жоктугуна нааразы болуп, суу сактагычтардан суу өтүүгө чектөө киргизүүнү сунушташты.
