"Бишкек" эркин экономикалык аймагынын (ЭЭА) жетекчиси Кудрет Тайчабаров кызматтан кетүү тууралуу арызын жазды. Ал арызды бүгүн, 17-январда жазганы маалым болду.
Тайчабаров белгилегендей, ал бул кызматта өргүүсүз, эс алуусуз 2 жыл иштеди. Мындан улам анын саламаттыгында көйгөйлөр болгонун айтты.
"III даражадагы гипертония менен жабыркап жатам. Ооруканага эки жолу жаткам, жумушумду алмаштырууну сунушташты. Ошондуктан ден соолугума кам көрөм. Ошондуктан арыз жаздым", - деди Тайчабаров. 
Белгилесек, Министрлер кабинетинен Тайчабаровдун ордуна талапкер табылганын билдиришти. "Бишкек" эркин экономикалык аймагынын жаңы жетекчиси Алмамбет Шыкмаматов болушу мүмкүн.
