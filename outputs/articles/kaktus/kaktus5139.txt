Караколдо милиция кызматкерлери тоңуп калган балага жардам беришти.
Ысык-Көл облусунун ички иштер башкармалыгынын басма сөз кызматы билдиргендей, Каракол ШИИБдин мобилдик станциясынын милиционерлерине облус борборунун тургуну кайрылган. Анын айтымында, көп кабаттуу үйдүн короосунда көптөн бери суукта чоңдордун көзөмөлү жок 6-7 жаштагы бала жаткан.
Окуя болгон жерге милиция кызматкерлери барып, баланы табышкан. "Ымыркайдын бети катуу болгондуктан сууктан сүйлөй да албай калды" дешет алар.
Шаардык милициянын инспекторлору балага ысык чай берип, суракка алышкан. Жети жашар баланын айтымында, апасы көптөн бери мас абалда болгон. Акыркы жолу чогуу басып баратышканда мас аял көчөдө уктап калып, бала өзү ары кеткен. Кайра кайтып келгенде, апасын таппай калыптыр.
Милиция кызматкерлери иш кагаздарын бүтүрүп, баланы балдар үйүнө убактылуу жайгаштырып, андан соң энесин издөөгө киришкен. Көп өтпөй шаардын көчөлөрүнүн биринен аны мас абалында табышкан. Баласы кайда деген суроого аял түшүнүктүү жооп бере алган эмес.
Чогулган материалдар тиешелүү чара көрүү үчүн мэриянын балдарды коргоо бөлүмүнө өткөрүлүп берилди.
