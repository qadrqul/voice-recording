Футбол боюнча Кыргызстандын улуттук курама командасы узак тыныгуудан кийин Бишкектеги Дөлөн Өмүрзаков стадионунда ойнойт.
Кыргыз Футбол Биримдигинен билдиришкендей, келе жаткан күздө Азия Кубогу-2023тин тандоо этабына даярдык көрүү үчүн улуттук курама үйүндө бир катар жолдоштук беттештерди өткөрөт.
Биринчи талапкер Палестина курама командасы болмокчу. Беттеш 2 -сентябрда өтөт.
"Беттештин бардык деталдары, билеттердин сатылышы жана күйөрмандардын стадионго кириши жакын арада белгилүү болот", - деп белгилейт КФС.
Белгилей кетсек, Кыргыз курама командасы акыркы жолу бул аренада 2019 -жылдын аягында 2022 -жылкы Дүйнө чемпиондугунун тандоо этабынын алкагында ойногон.
