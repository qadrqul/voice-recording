УКМК тарабынан Ысык-Көл райондук соту тарабынан 2015-жылы мыйзамсыз чечим чыгарылганы аныкталды. Коопсуздук комитеттен кабарлашкандай, сот Ысык-Көл облусунун Чок-Тал айылында жайгашкан RoyalBeach мейманканасынын аймагындагы 8,19 гектар жер тилкесин жеке менчикке мыйзамсыз өткөрүп берүүгө негиз болгон чечим чыгарган.
Ысык-Көл облусунун сот органдарынын мыйзамсыз аракеттеринин натыйжасында мамлекетке 42 миллион сомдон ашык зыян келтирилген.
Тергөөгө чейинки текшерүүнүн алкагында ыкчам иликтөө иш-чаралары улантылууда.
