17-июнь күнү кечинде Бишкекте бардык спорт күйөрмандары үчүн жыл сайын өтүүчү KFC Night Run 2023 чуркоосу болуп өттү. Уюштуруучусу Nomad Sport бейөкмөт уюму болгон.
KFC Night Run 2023 - Кыргызстандагы жалгыз түнкү чуркоо. Ал борбор калаада бешинчи жолу өткөрүлдү. Жарышка 2500дөй адам катышты.
Спорттук иш-чарадан түшкөн каражаттардын бир бөлүгү Кыргыз Республикасынын Улуттук Кызыл Жарым Ай Коомунун Байтик айылындагы хосписине жөнөтүлөт.
Катышуучулар үч дистанцияны - 5, 10 жана 21,1 чакырымды басып өтүштү.
