Казакстанда кичинекей кыздарынын көз алдында суицид жасаган кыргызстандык келиндин окуясы боюнча Тышкы иштер министрлиги билдирүү жасады. Анда маркумдун жакындарына Кыргыз Республикасынын Алматы шаарындагы Башкы консулдук тарабынан тиешелүү консулдук-укуктук жана консультативдик жардам көрсөтүлгөнү айтылат.
Казакстандын мамлекеттик органдары жана кыргыз диаспоралык биримдиктери менен биргеликте Б.кызы А`нын сөөгүн кичи мекенине (Кыргызстанга) чыгарып кетүүгө көмөк көрсөтүлгөн.
Бул факты боюнча кылмыш иши козголуп, Казакстандын Ички иштер министрлигинин жетекчилигинин өзгөчө көзөмөлүндө турат.
Белгилесек, 20-июлда Алматынын Мамыр конушунда 29 жаштагы Б.кызы А. Казакстан Республикасынын жараны (Ош облусунда туулган) кичинекей кыздарынын көз алдында өз жанын кыйганы маалымдалган. Маркум зомбулукка кабылганын жакындары айтышкан.
