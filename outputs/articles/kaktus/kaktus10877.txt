Депутат Айбек Алтынбеков эң бай кыргызстандыктар салык төлөбөй жатканын айтты.
Жогорку Кеңештин Бюджет, экономикалык жана фискалдык саясат боюнча комитетинин 13-марттагы жыйынында Салык кодексине өзгөртүү жана толуктоолорду киргизүү маселеси талкууланып жаткан учурда ал прокурорлордун, соттордун, экс-министрлердин, экс-депутаттардын кой, жылкысы абдан көп экенин белгиледи.
Анын айтымында, алар салык төлөшпөйт.
"Мал үчүн жайыт, суу бекер. Алар сарай же жер үчүн төлөшпөйт. Муну кайра карап чыгышыбыз керек, салыкты баары төлөшү керек, өзгөчө - байлар", - деди Алтынбеков.
