Ысык-Көлдө Казакстандын жараны чөгүп кетти. Мындай маалыматты КРдин Өзгөчө кырдаалдар министрлиги билдирди. 
Казакстандык мырза Балыкчы шаарындагы "Алия" санаторийине келген. Анын чөгүп кеткендиги тууралуу маалымат ӨКМге кечээ, саат 19:30да келип түшкөн. Каза болгондун сөөгүн издөөгө үч куткаруучу киришип, 20:35те табышкан. Алматылык киши 1968-жылы туулган А.Т.К. экени маалым болду. 
Маркумдун сөөгү ИИМ кызматкерлерине өткөрүлүп берилди. 
Башкы беттеги сүрөт иллюстративдүү. 
