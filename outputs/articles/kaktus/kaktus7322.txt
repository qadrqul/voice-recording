Салык чогултуу, бажы төлөмдөрүнөн кирешелерди көбөйтүү менен отуруп калбастан "Кумтөр" маселесин жолго коюп, мыйзамдаштырып, жалпы бюджетке кошумча киреше булагын табышты. Бул тууралуу бүгүн, 30-июнда президент Садыр Жапаров Жогорку Кеңештин жыйынында билдирди.
Анын айтымында, кошумча булактын аркасында дарыгерлердин, мугалимдердин, маданият кызматкерлеринин маянасы көтөрүлдү.
"Кудай буюрса, 1-августан тарта бардык тармактагы мамлекеттик кызматкерлердин, ошондой эле мугалимдердин айлыгын көтөрөбүз", - деди президент.
