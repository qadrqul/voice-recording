Бүгүн, 15-сентябрда Сербияда өтүп жаткан Дүйнө чемпионатында эркин күрөш боюнча беттештер башталат.
Анда жалпы 4 салмак категорияда медалдар ойнотулуп, Кыргызстандан 70 килограмм салмак ченин Эрназар Акматалиев жана 79 килограмм салмак боюнча Арсалан Будажапов беттешет.
Эрназар Акматалиев алгач 1/8 финалдан баштайт. Ал эми Арсалан Будажапов 1/16 финалда франциялык Сайфедин Алекма менен күч сынашат.
Белгилей кетсек, грек-рим күрөшү боюнча беттешкен балбандар өлкөгө кайтып келишти.
