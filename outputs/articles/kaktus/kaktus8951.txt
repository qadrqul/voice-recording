Сокулук районунда адам өлтүрүүгө шектелген жаран кармалды. Бул тууралуу Чүй облустук ички иштер башкы башкармалыгынын басма сөз кызматы билдирди.
Маалым болгондой, 19-октябрда райондук оорукананын реанимация бөлүмүнө 1952-жылы туулган Г.В. аял алынып келинген. Бул тууралуу райондук ички иштер бөлүмүнө кабарлашкан. Ал оор жаракат менен келип, көп өтпөй каза болгон.
Кылмышка шектелип, маркумдун 1999-жылы туулган небереси Г.М. кармалды.
Милициянын маалыматы боюнча, жаш жигит мас абалда келгени үчүн чоң энеси урушкан. Ага жинденип небереси мас абалында чоң энеси сабап салган.
Тергөө иштери уланууда.
