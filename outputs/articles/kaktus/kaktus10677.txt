Болгариядагы Dan Kolov-Nikola Petrov рейтингдик эл аралык мелдешинде Жоламан Шаршенбеков менен Акжол Махмудов жеңишке жетти.
Белгилүү болгондой, Шаршенбеков 60 килограмм салмакта күч сынашып, жарым финалда ирандык балбанды 10:2 эсебинде утуп алды. Ал эми финалда польшалык балбан менен килем үстүнө чыгып, жеңишти камсыздады.
Махмудов грек-рим күрөшү боюнча 77 килограмм салмакта күч сынашып, финалда армениялык балбанды жеңип алды.
