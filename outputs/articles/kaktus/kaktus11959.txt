Кадамжай районунун Үч-Коргон айылында негизги көчөгө Иосиф Сталиндин баннери илинген. Сүрөткө караганда, баннер алдыдагы 9-май Жеңиш күнүн майрамдоого карата илинген.
Бул социалдык тармактарда сындарды жаратты. Көптөр Сталин өткөн кылымдын 30-40-жылдарында жергиликтүү тургундарга каршы репрессияларды жасаганын белгилешти.
Кадамжай районунун акими Кутпидин Шакиров баннерди жергиликтүү айыл өкмөт башчысы уруксатсыз илип койгонун, аны алып салууну тапшырганын билдирди.
1-майда кечке маал баннер алынган.
