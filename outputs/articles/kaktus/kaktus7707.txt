"Дөө Чыңгыз" каймана аты менен таанымал кримтөбөл Чыңгыз Жумагуловго 18 жолу бычак сайылган. Бул туурасында Kaktus.media`га өздүк булактар билдиришти.
Маалым болгондой, буга чейин соттук-медициналык экспертиза дайындалып, бычактан алган жаракаттары саналган. Негизги соккулар моюнга жана дененин үстүнкү бөлүгүнө тийген.
Белгилей кетсек, "Дөө Чыңгыз" каймана аты менен таанымал Чыңгыз Жумагулов 15-июлда кылмыштуу топту уюштуруу, жеке ишкердик менен алектенген адамдардан акча талап кылуу фактылары боюнча кармалган. Бүгүн, 30-июлда камерадан анын жансыз денеси табылды. Шектүү кылмышты жеке кастыктан улам жасаганын айтты.
