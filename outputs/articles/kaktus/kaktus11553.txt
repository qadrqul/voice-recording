2022-жылы өлкө боюнча 9880 үй-бүлөлүк зомбулук фактысы катталган. Бул тууралуу Жогорку Кеңештин жыйынында башкы прокурор Курманкул Зулушев билдирди.
Анын айтымында былтыр үй-бүлөлүк зомбулуктан 8725 аял, 290 эркек жапа чеккен.
Алардын ичинен 210у өспүрүмдөр.
"Үй-бүлөлүк зомбулуктан жабыр тарткандарга 8725 коргоо ордери берилип, 190 ордердин мөөнөтү узартылган", - деди Зулушев.
Ошондой эле үй-бүлөлүк зомбулук фактылары боюнча 181 кылмыш иши козголуп, тергөөнүн жыйынтыгында 82 иш соттун өндүрүүсүнө жөнөтүлгөн. Ал эми 63 кылмыш иш жарашуу негиздери менен өндүрүштөн кыскартылганы маалымдалды.
