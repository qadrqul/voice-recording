Кыргызстанда 2022-жылдын жыйынтыгына ылайык, 227 аял мурдагы күйөөсүнө балдары үчүн алимент төлөйт. Бул тууралуу Жогорку Кеңештин 10-апрелдеги эл аралык комитетинин жыйынында Сот департаментинин директорунун орун басары маалымдады.
Ал Үй-бүлөлүк кодекске ылайык, карыган ата-энелер таштап кеткен балдарынан дагы алимент алууга укуктуу экенин айтты.
"Мыйзамда балдар ата-энесин багууга милдеттүү экендиги айтылган. Бирок бизде балдарынан, туугандарынан алимент талап кылып, кайрылган учур болгон эмес", - деди ал.
