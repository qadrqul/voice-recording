Бишкекте эркек киши 16-17 жаштагы төрт кызга кол көтөрдү. Бул тууралуу Kaktus.media редакциясына окуянын күбөсү билдирди.
Анын айтымында, окуя бүгүн, 5-июлда саат 18:40та № 42 мектептин жанында (Алыкулова жана Фрунзе көчөлөрүнүн кесилишинен анча алыс эмес жерде) болгон. Кыздар көчөдө кетип бара жатышкан, кызыл кийимчен жана көз айнекчен адам алардын биринин жамбашына урган.
"Андан кийин ал сөгүнүп, кол көтөрө баштаган. Биз милиция чакырып, анын артынан жөнөдүк. Милицияны 20 мүнөттөй күттүк, бирок алар келгенде тилекке каршы, киши кичи автобустун ичине кирип кетип калды.
Жабырлануучулар арыз жазышкан жок, анткени алар жашы жете элек болгондуктан, бул иш боюнча ата-энелерине айтуудан коркушту ", - деди окуянын күбөсү.
