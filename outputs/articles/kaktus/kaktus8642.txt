Алтынбек Сулайманов президенттин Ысык-Көл облусундагы ыйгарым укуктуу өкүлү кызматынан бошотулду. Бул тууралуу президенттик аппараттын маалыматтык саясат бөлүмү билдирди.
Тийиштүү жарлыкка бүгүн, 28-сентябрда Садыр Жапаров кол койду.
Эске салсак, бир күн мурун Алтынбек Сулайманов элчиликтин сегиз ай ичинде аткарган иштери боюнча отчетун берүү учурунда кызматтан кетүү боюнча арыз жазганын билдирген.
