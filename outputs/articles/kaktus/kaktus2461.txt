"Манас" эл аралык аэропорту" ААКсы Бишкек жана Шарджа шаарлар арасындагы туруктуу каттам учуусун улантаарын кабарлайт. Авиакаттам жумасына 3 жолу - шаршемби, жума жана жекшемби күндөрү аткарылат.
Шарджа-Бишкек-Шарджа маршруттук каттамын Air Arabia (БАЭ) авиакомпаниясы 2021-жылдын 16-июлунан тартып ишке киргизет. Учуу убактысы - төрт саат.
"МЭА" ААК учуулардын географиясын кеңейтүү жана жүргүнчүлөрдү ташууну көбөйтүү максатында жаңы авиакомпанияларды тартып, алар менен жаңы каттамдарды жүзөгө ашыруу боюнча иш жүргүзүүдө.
