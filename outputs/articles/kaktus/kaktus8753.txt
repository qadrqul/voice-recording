Россиянын Санкт-Петербург шаарында 27 кыргыз жараны ууланган. Кыргызстандын Россиядагы элчилигинен уулангандардын абалы канааттандырарлык экенин кабарлайт.
Белгилүү болгондой, 27 кыргыз жараны Санкт-Петербург шаарында курулуш иштерин аткарып жүрүшкөн. Аларды "Прайдекс" ишканасы жатакана жана 3 маал тамак менен камсыз кылган.
Бейтаптар азыркы учурда С.П.Боткин атындагы клиникалык жугуштуу оорулар ооруканасында дарыланып жатышат. Абалдарыы канааттандырарлык деп бааланууда. Роспотребнадзор тарабынан текшерүү жүрүп, суунун жана тамак-аштын үлгүлөрү алынган.
Учурда бул окуянын бардык жагдайларын элчиликтин Санкт-Петербург шаарындагы өкүлчүлүгүнүн кызматкерлери такташууда.
