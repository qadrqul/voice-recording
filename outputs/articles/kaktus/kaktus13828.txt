Залкар жазуучу Чыңгыз Айтматовдун 95 жылдык мааракесине карата документалдык тасма тартылууда. Бул туурасында президенттин Талас облусундагы өкүлчүлүгү маалымдайт.
Белгилүү болгондой, Чыңгыз Айтматовдун 95 жылдык мааракесине карата Санкт-Петербург шаарынан Наталья Фянтисева жана Италиядан Диаомамтакос Сиева аттуу режиссёрлор жазуучунун өмүрү чыгармачылыгы, туулуп өскөн жери тууралуу документалдуу тасма тартуу максатында Талас облусуна келишти.
Режиссёрлор Көк-Сай айылындагы Манас-Чыңгыз чокусун, Маймак станциясын жана Улуттук Манас Ордо комплексин тасмага түшүрдү.
Белгилей кетсек, документалдык тасма жазуучунун туулган күнүнө арналган иш-чарада көрүүчүлөргө тартууланат.
