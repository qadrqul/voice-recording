Кемпир-Абад окуясы боюнча кармалган Клара Сооронкуловага дагы бир айып тагылды. Маалыматты Kaktus.media сайтына жактоочу Чынара Жакупбекова билдирди.
Айтымында, айыпталуучу Мирлан Ураимовго таандык билдирүүнү Facebook`тан бөлүшкөнү үчүн бийликти кулатууга чакырык жасаган деп айыпталууда.
"Билдирүү Ураимовду коргоо максатында уюштурулган #камасаңар баарбызды камагыла флешмобунун алкагында жарыяланган. Пост дээрлик бир жыл мурун жарыяланган, ошол эле маалда УКМК экспертиза дайындаган, бирок иш козголгон эмес. Эми алар Кемпир-Абад окуясы боюнча эч нерсе таппай, бир жыл мурунку басылмалардан кынтык издөөнү чечишти", - деп белгиледи жактоочу.
Жаңы айып боюнча Чынара Жакупбекова Сооронкулова менен сүйлөшкөн.
"Ал албетте нес болду. Эмне үчүн репост кылып жатканын ошол кездеги комментарийлерде түшүндүрүп берген", - дейт Чынара Жакупбекова.
