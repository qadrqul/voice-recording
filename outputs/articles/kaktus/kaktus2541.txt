Бүгүн, 12-июлда Бишкектин борбордук көчөлөрүнөн музыкалык коштоо менен аскер кызматкерлеринин колоннасы марш менен басып өттү. 
Мэрия билдиргендей бүгүн Коргоо министри Жеңиш аянтында иш чаранын алкагында салттанаттуу жүрүш уюштурат. Ошого байланыштуу ведомоство бүгүн шаардагы айрым көчөлөрдөгү көзөмөлдү уюштуруп берүүнү суранган. 
КРдин Коргоо министрлигинин басма сөз кызматы берген маалыматка ылайык, бул марш Панфилов девизиясынын 80-жылдык мааракесин майрамдоого арналган. Марш Панфилов сейил багында митинг-реквием менен уланат жана И.В. Панфилов эстелигине гүл коюлат. 
