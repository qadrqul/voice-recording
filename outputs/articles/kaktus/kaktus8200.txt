Чүй облусунда 31-августтан бери дайынсыз болуп жаткан Алтынай жана Айсулуу аттуу бир туугандар аман-эсен табылды. Чүй ОИИББдин маалымат кызматынан кабарлашкандай, бир туугандар Бишкек шаарындагы тааныштарыныкында болгон.
"Кыздар кечээ, 3-сентябрда Бишкектеги тааныштарыныкынан табылды. Алар ата-энеси урушуп койгону үчүн үйүнөн чыгып кетишкени такталды. Кыздар ата-энесине өткөрүлдү", - дешти маалымат кызматынан.
Белгилей кетсек, кыздардын ата-энеси милицияга 2-сентябрда кайрылган. Анда 2007-жылы туулган Алтынай жана 2013-жылы туулган Айсулуу аттуу кыздары 31-августта саат 07:40 чамасында Кеминдеги Кароол-Дөбө айылындагы үйүнөн чыгып кетишкен бойдон кайтып келбегенин айтышкан.
