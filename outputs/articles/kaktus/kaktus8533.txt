18 жаштан өткөн ар бир жигитти милдеттүү түрдө аскерге жөнөтүү керек. Мындай сунушун бүгүн Жогорку Кеңештин жыйынында депутаттар Руслан Жакышев менен Надира Нарматова билдирди.
"18ден өткөн эр-азаматтарды сөзсүз түрдө армияга барууга милдеттендириш керек. 50 миң берип эле бир ай кызмат өтөп кутулушат. Ошону он эсеге көтөрүп, андан түшкөн каражатты армияны күчөтүүгө салыш керек", - деген сунуш киргизди Жакышев.
Надира Нарматова да кесиптешинин бул сунушуна кошулду.
"Бул сунушту четке какпашыбыз керек. Ар бир жаран укугун пайдалангандан кийин жоопкерчилгин да аткарууга милдеттүү экенин жеткиришибиз керек",- деген ал.
