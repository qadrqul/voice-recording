Жогорку Кеңештин 22-июндагы жыйынында депутат Шайлообек Атазов билим берүүдөгү бир канча кемчиликтерди атады. 
Атазовдун айтымында кээбир мектептерде кыргыз тили өгөйлөнүп жатат.
"Билимдин жетишсиздигинен биздин күчтүү балдарыбыз мектепти аяктагандан кийин мигрант болуп кетип калып жатышат. Түшүнүксүз сабактар көп, анын ордуна шыктандыруучу сабактарды, команда менен иштөөнү, сатып кетпөө, тез чечим чыгаруу сыяктуу сабактарды киргизишибиз керек. Айрыкча кыргыз тилин өнүктүрүүгө көңүл бурушубуз керек, себеби өз эне тилин билбеген чиновниктерди көрүп кыжырың келет. Эне тилин билбегендерди эне тилинде ашатып сөккүң келет. Андан сырткары орус, англис тилин сөзсүз билиши керек. Жок жегенде үч тил билсе жакшы болот.
