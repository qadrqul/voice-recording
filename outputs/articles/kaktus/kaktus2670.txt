2021-жыл ичи кыргызстандык мигранттар мекенине рекорддук суммадагы $986,31 млн акча которушкан. Бул былтыркы жылга салыштырмалуу $287,11 миллионго көбүрөөк. 2020-жылдын көрсөткүчүнө коронавирустун пандемиясы катуу таасирин тийгизген. Учурда өнөктөш мамлекеттерде чектөөлөр кыйла солгундады. 
Бул рекорддук көрсөткүч, анткени мурунку жылдары мигранттар салыштырмалуу азыраак жөнөтүшчү. 
Мигранттык акча которуулар боюнча белгилүү болгондой Россия биринчи орунда турат - $965,81 млн, алыскы чет мамлекеттерден - $ 20,5 млн которулса, коңшу Казакстандан жыл сайын - $ 2,35 млн которулат. 
