Бишкекте кичинекей баланы сүзүп, кырсык болгон жерде качып кеткен айдоочу кармалды. Бул тууралуу Милициянын кайгуул кызматы маалымдады. 
Ушул жылдын 3-декабрында, болжол менен саат 07:50дө, 7-Апрель жана Токомбаев көчөлөрүнүн кесилишинде, айдоочу унаа менен жол кырсыгын жараткан жана белгисиз тарапка качып кеткен. Анын жыйынтыгында 2008-жылы туулган Б.Э жабыркап, ооруканага жеткирилген. 
16-декабрда издөө бөлүмүнүн кызматкерлери 1994-жылы туулган Т.Ж. айдаган Honda Accord унаасын токтотушкан. Ал Бишкектин ИИББсине андан аркы тергөө иштерин улантуу максатында жеткирилген. Автомашина атайын токтоочу жайга токтотулду. 
