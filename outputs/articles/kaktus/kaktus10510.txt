Министрлер кабинетинин төрагасы Акылбек Жапаров кыргыз-тажик мамлекеттик чек арасында 2022-жылдын 14-17-сентябрь күндөрү орун алган каргашалуу окуя учурунда курман болгон ишкер Матиса Надыровдун тоок фермасына барды.
Эске салсак, тоок ферма Баткен районундагы Ак-Сай айылында жайгашкан. Фирмадагы чыгым ошол учурда 40 млн сом деп бааланган.
Мамлекет ишкерлерге өзгөчө көңүл бурарын айткан Акылбек Жапаров: "Балам, атанын жолун улап кетүү ата үчүн чоң сыймык. Баткен жергесинде эле эмес, Кыргызстанда, ал гана эмес Борбор Азияга жумуртканы, тоок этин экспорттоо мүмкүнчүлүгүнө жет. Ал үчүн мамлекет колдоо көрсөтөт", - деп билдирди Акылбек Жапаров.
