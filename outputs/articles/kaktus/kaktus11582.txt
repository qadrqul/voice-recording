Ысык-Көл облусунун Каракол, Жети-Өгүз, Ак-Суу жана Түп аймактарынын тургундарына президенттин атынан ооз ачар уюштурулду. Бул тууралуу президенттин облустагы ыйгарым укуктуу өкүлчүлүгүнөн билдиришти.
Мамлекет башчынын атынан министрлер кабинетинин төрагасынын биринчи орун басары Адылбек Касымалиев жана президенттин ыйгарым укуктуу өкүлү Илияз Иманбетов сөз сүйлөштү.
Келген конокторду Орозо айы менен куттуктап, жакшы каалоо-тилектерин айтышты.
