Базардагы эттин баасынын өсүшүн аялдарга байланыштырган имам Садыбакас Дооловдун айткандарын УКМК эмес Башкы прокуратура иликтейт. Имамга карата арызды УКМКга Умай Арыкова баштаган жарандык активисттер жазган.
Арыкова имамдын айтканын тең укуктуулукка шек келтирет деп билдирген. Эгер бул иш кылмыш иши деп табылса имамга 50 миң сом айып салынат же эки жылга чейин соттолот.
Ал эми имам Садыбакас Доолов анын сөздөрү туура эмес түшүндүрүлүп калганын айтып келет.
Эскерте кетсек, имамдын "аялдардын эти арзандаганы үчүн, койдун эти кымбаттайт" деген сөзү талкууга алынган эле.
