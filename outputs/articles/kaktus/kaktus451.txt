МКК кыймылдуу мүлктү жана айдоочулук курамды документтештирүү тутумун кагаз түрүндө документ иштетүү технологиясын электрондук форматка өткөрүү боюнча реформалоо иштерин алып барууда.Бул тууралуу ведомствонун басма соз кызматы маалымат берди. 
2020-жылы биринчи АвтоКТБ ачылып, анда бардыгы бирдиктүү терезе принциби боюнча иштейт. Башкача айтканда, транспорт каражаттарын жана айдоочуларды каттоонун жол-жоболору жөнөкөйлөтүлгөн. Быйыл Бишкек шаарынын батыш тарабында жана аймактарда мамлекеттик мекемесинин дагы 4 аймактык бөлүмдөрүн оңдоп, АвтоКТБго профилин өзгөртүү пландалууда.
Унаалардын реестри жана Айдоочулардын реестри автоматташтырылган маалыматтык тутумдары өркүндөтүлдү. Эми, каттоосуна карабастан, жарандар унаа каражаттарын каттоо боюнча кызматтарды ала алышат жана айдоочулук күбөлүктү ММнин каалаган аймактык бөлүмүнөн ала алышат.
Июль айынан бери жоголгон же уурдалган мамлекеттик номурларды жана айдоочулук күбөлүктү кайтаруу үчүн Мамлекеттик жол кыймылынын коопсуздугун камсыздоо инспекциясынан күбөлүк талап кылынбайт.
Мамлекеттик унаа номурлары МКК алдындагы ММсинде тапшырылгандан кийин 1 жыл сакталат, эми алардын чыгарылышын күтүүгө убакыт коротулбайт.
Ноябрь айынан баштап кыргызстандыктар nomer.srs.kg порталы аркылуу өзгөчө сандардын айкалышын гана эмес, кооз тамгалардын тизмегин тандоо мүмкүнчүлүгүнө ээ болушту.
Кыргызстандын аймагына жаңы киргизилген унаалардын процедуралары жөнөкөйлөтүлгөн. Эми Кыргыз Республикасынын жарандары ЕАЭБден тышкаркы өлкөлөрдөн ташылып келген транспорттук каражаттардын конструкциясынын коопсуздугун текшерүү үчүн лабораторияга кайрылуусу кереги жок. Бул процедура юридикалык жана жеке ишкер катары катталган жеке адамарга гана талап кылынат.
2020-жылы электрондук транспорттук каражаттардын паспортту (ЭТКП) иштелип чыккан жана киргизүүгө даяр. Бул тутум унаа жөнүндө 100гө жакын гана маалыматты камтыйт: техникалык маалыматтар, авариялар, оңдоо иштери, чектөөлөрдүн / оорчулуктардын болушу ж.б. ЭТКП сизге транспорт каражаттары жөнүндө толук маалымат алууга жана анын ЕАЭБ мамлекеттеринде өндүрүлгөндөн же аймагына импорттолгон учурдан
тартып, аны утилдештиргенге же чыгарылганга чейинки бүткүл тарыхты көзөмөлдөөгө, ошондой эле унааны сатып алуу жана сатуу процессин коопсуздуу болуусун мүмкүндүк берет. Аны 2021-жылдын 15-апрелинен баштап ишке ашыруу пландалууда.
Электрондук айдоочулук күбөлүк жана ТК каттоо жөнүндө күбөлүктөрү дагы иштелип чыккан. Долбоорду Бишкек шаарында Мамлекеттик жол кыймылынын коопсуздугу инспекциясы менен жыл ичинде биргеликте тестирлөө пландаштырылууда. Жол кайгуул кызматынын кызматкерлери тарабынан документтерди текшерүүдө, алардын электрондук версиясын мобилдик тиркемеде көрсөтүүгө болот.
Кыргызстандын бардык чет өлкөлүк өкүлчүлүктөрүндө АМТ киргизүү процессинде, eID-карталарын берүү жана айдоочулук күбөлүктөрүн чет өлкөлөрдө калыбына келтирүү маселелери иштелип жатат.
Жылдын кезектеги МКК жыйынтыктарында ишке киргизген жана жарандарга каттоо кызматын үйлөрүнөн чыкпай алууга мүмкүнчүлүк берген онлайн кызматтары жөнүндө болмокчу.
