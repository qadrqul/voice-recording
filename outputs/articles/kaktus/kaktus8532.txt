Бишкекте август айынан бери дайынсыз болуп изделип жаткан 17 жаштагы кыз аман-эсен табылды. Ал 18-августтан бери дайынсыз болуп жатканын Свердлов РИИБдин маалымат кызматынан билдиришти.
Милицияга 18-августта шаар тургуну кайрылып, Н.Э. аттуу небереси 18-августта чак түштө үйүнөн чыгып кеткен бойдон дайынсыз болуп жатканын айткан. 
Бул факты каттоого алынып, издөө иштери башталган.
19-сентябрда изделип жаткан кыз Жалал-Абад облусунан табылды. Инспекторлор өспүрүм жана анын ата-энеси менен түшүндүрүү-профилактикалык баарлашуу иштерин жүргүзүштү. Учурда окуянын бардык жагдайлары иликтенип жатат.
