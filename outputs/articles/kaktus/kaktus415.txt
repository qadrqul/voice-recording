Кош бойлуулукка байланышкан мифтер абдан көп. Алардын ичинен кайсынысы чын кайсынысы калп экенин билүү үчүн гинеколог-эндокринолог Жамиля Сагиновага кайрылдык.
Жок, бул калп. Чачты да тырмакты да кырка берсе болот. Ошондой эле чачты боесо болобу деп аябай көп сурашат. Ооба, болот. Бирок боектун курамында аммиак болбош керек.
Жок, бул боюнча далилдөөчү база жок. Физиологиялык жактан катардагы кош бойлуулук бологондо, УЗИге 3-5 жолу жөнөтөбүз. Ультра добуш бул жогорку жышытыктагы толкундар. Биз аны уга албайбыз. Алар адамдын териси аркылуу өтүп, чагылышып, экранга сүрөт түрүндө көрсөтүлөт. Мындайда механикалык басуу болушу мүмкүн. Бул балага эч кандай терс таасирин тийгизбейт. Ошондуктан УЗИ зыян деп айтуу негизсиз.
Жок, бул калп. Мен чынында мындай пикирдин пайда болушуна эмне негиз болгонун да түшунбөйм. Негизи зарна жатын өйдө көтөрүлүп, ашказанды кысып баштаганда рефлюкс деп аталган процесс орун алышы мүмкүн, ошондо аял зарна болот. Бул кош бойлуулуктун акыркы мөөнөттөрүнө байланыштуу жана баланын чачынын өсүшүнө тиешеси жок.
Бул жактан 50-50% деп айтсак болот. Мындай пикир биздин апаларыбыздын, чоң апаларыбыздын байкоосунан, салыштыруусунан улам келип чыкса керек. Кээде айткандай чыгып калат, чындап эле эт жеген келин уул төрөшү мүмкүн. Бирок бул 100% туура чыгат дегендик эмес.
Жок, бул калп. Аял киши кыз менен кош бойлуу болгондо бетин сепкил басып, же безетки чыгышы мүмкүн. Ошону сулуулугун алып жатат, деп коюшат. Бирок, чынында андай эмес. Бетти сепкил басып кетсе деле уул төрөлүп же тескерисинче, өңү-түсү жакшынакай жүрүп деле кыз төрөлүп калышы мүмкүн.
Мында деле 50-50% деп айтса болот. Бул да биздин апаларыбыз, чоң апаларыбыздын байкоолоруна негизделген. Ичи чучтуюп турса уул болот, жайылып турса кыз болот, деп коюшат. Кээде дал келишип калат. Бирок, мисалы эгер аял кишинин жамбаш сөөгү кууш болсо, кыз менен кош бойлуубу, уул менен кош бойлуубу, айырмасы жок, баары бир ичи учтуу, конус сыяктуу болот. Ошондуктан бул деле кээде туура чыкса, кээде жаңылыш болуп калат.
Ооба, мында негиз бар. Кыз боюнда бар кезде толгоо ачуураак болот деп коюшат. Чынында кызбы же уулбу кош бойлуулук жана төрөттүн өзү бирдей эле өтөт. Бирок кыз балада толгоонун өзү салыштырмалуу сезимталдуураак болот. Ошондон улам кыз баланы көтөрүү жана төрөө оорураак деп айтылып калса керек. Андан тышкары бул адамдын ооруга болгон сезимталдуулугунан көз каранды. Мисалы аялдын организми абдан сезимтал болсо, кызбы уулбу, айырмасы жок, ал үчүн төрөт абдан оор болот. Кээ бир келиндердин ооруну сезгичтиги төмөн, алар кош бойлуулукту жана төрөттү жеңил көтөрүшөт. Мунун бардыгы индивидуалдуу.
Маалымат bilesinbi.kg сайтынан алынды.
