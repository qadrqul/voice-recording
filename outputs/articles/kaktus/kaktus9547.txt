Нарында уюшкан кылмыштуу топтун "Мики Чор" жана "Саяк" каймана аттуу мүчөлөрү кармалды. Алар көмүрдү мыйзамсыз алып чыкканга шектелип жатканын УКМКнын басма сөз кызматынан кабарлашты.
Маалым болгондой, жогоруда аталган жарандар 1-декабрга караган түнү Кара-Кече көмүр кенинин №24 профилдик участогундагы жумушчуларды күч колдонобуз деп коркутуп, ал жерден өзүм билемдик менен көмүр ташып кетишкен.
Учурда кармалгандар Нарын шаарындагы убактылуу кармоочу жайга киргизилип, тергөө-ыкчам иш-чаралары улантылууда. 
Буга чейин күзгү-кышкы жылытуу мезгилинде өлкө жетекчилиги Кара-Кече көмүр кенинин №24 профилдик участогунда көмүрдүн тоннасын 4000 сомдон арзан баада сатат деп аныктаган.
