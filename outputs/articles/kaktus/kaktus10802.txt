Кемпир-Абад иши боюнча айыпталган жарандык активисттер, журналисттер жана саясатчылардын ишин кароо Бишкек шаардык сотунда уланды. Анда Биринчи Май райондук сотунун чечими менен макул болбогондордун жактоочуларынын арызы каралды.
Белгилесек, райондук соттун чечими менен айпыталуучулар 20-апрелге чейин камакта калтырылган.
9-10-мартта шаардык сотто Асия Сасыкбаева, Таалайбек Мадеминов, Марат Баязов, Мамбетжунус Абылов, Атай Бейшенбек, Эрлан Бекчороев, Айбек Бусурманкулов, Кеңешбек Дүйшөбаев, Улукбек Маматаев, Чыңгыз Капаров, Илгиз Шаменов, Гульнара Джурабаева, Клара Сооронкулованын баш коргоо чарасын өзгөртүү канааттандырылган жок. Райондук соттун буга чейинки чечими күчүндө калды.
