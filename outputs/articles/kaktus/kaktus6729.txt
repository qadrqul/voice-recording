УКМКнын башчысы Камчыбек Ташиевдин өкүл баласы СИЗОдон чыгарылды. Ал опузалап акча талап кылган деп шектелген. Бул тууралуу Kaktus.media сайтына укук коргоо органдарынан билдиришти.
Алардын айтымында, И.А.К. жана Б.А.И. аттуу шектүү жарандар ишкерден коркутуу жолу менен 120 миң сом талап кылган. Ошол эле учурда Ташиев менен болгон үй-бүлөлүк мамилесин жаап-жашырышкан.
Улуттук коопсуздук боюнча мамлекеттик комитеттин башчысы Камчыбек Ташиевдин өкүл баласын камакка алып, бирок бир айдан кийин Жалал-Абад шаардык соту аны 2022-жылдын 29-майына чейин үй камагына чыгарган.
