Кара-Балтада айдоочу 5 жашар кызды сүзүп, окуя болгон жерден из жашырып кеткен. Маалыматты Kaktus.media сайтына Чүй облустук жол кыймылынын коопсуздугун камсыздоо башкармалыгынан билдиришти.
Белгилүү болгондой, окуя 29-июнда болжол менен саат 15:35те Кара-Балтадагы көчөлөрдүн биринде катталган. Айдоочу 2018-жылы туулган А.К. аттуу кызды сүзүп, кырсыктан кийин белгисиз тарапка качып кеткен.
Окуяны териштирүү иштеринин жүрүшүндө жол айдоочу 2003-жылы туулган жаран экени аныкталып, Lexus унаасы айып короосуна токтотулду.
Айдоочу Жайыл РИИБине жеткирилди.
Башкы беттеги сүрөт иллюстрациялык.
