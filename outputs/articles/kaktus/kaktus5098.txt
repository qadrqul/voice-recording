Kaktus.media редакциясы Казакстанда кыргызстандык Викрам Рузахуновдун кармалышы тууралуу белгилүү болгон маалыматтарды кыскача айтып берет. .
9-январда казакстандык маалымат каражаттары Кыргызстандан 200 долларга жалданып митингге катышуу үчүн учуп келген адамдын видеосун тараткан. Алгач бул адамдын аты-жөнү ачыкталган жок. Кыргыз эли видеодогу адамды Викрам Рузахунов деп тааныган.
Викрам Рузахунов – кыргызстандык джаз музыкант, Алматыда гастролдору менен көп болот.
Викрам Рузахунов, атап айтканда, Jazz Bishkek Spring джаз фестивалынын уюштуруучуларынын бири жана салттуу джаз концерттеринин катышуучусу болгон.
Буга биринчилерден болуп Кыргызстандын Тышкы иштер министрлиги жооп берди. Ошол эле күнү, 9-январда министрлик жагдайды тактап жатканын билдирген. Кийинчерээк Казакстандын элчиси Рипил Жошыбаевге Викрам Рузахуновдун кармалышы боюнча нааразычылык билдиришип, анда кармалган жаранга консулдук мүмкүнчүлүк берүү жана аны тез арада бошотуу өтүнүчү айтылган.
Юстиция министрлиги Казакстанда жүргөн Викрам Рузахуновго карата кыйноо фактысы боюнча кылмыш ишин козгоо боюнча Башкы прокуратурага кайрылуу жолдоду.
Ошондой эле УКМК "Ушундай абалга туш болгон Викрам Рузахунов жана башка мекендештер Казакстандагы окуяларды козгогон күчтөрдүн курмандыктары болууда" деп билдирди.
УКМКнын жетекчиси Камчыбек Ташиев да өзүнчө сүйлөдү. Ал Викрам Рузахунов террорист эмес экенин билдирген. Ал тополоң маалында кыргызстандыктар Казакстандын шаарларынын көчөлөрүндө болуп калышы мүмкүн экенин четке каккан жок. Бирок, кокустан гана аралашып калышы мүмкүн экенин кошумчалады.
Бирок президент Садыр Жапаров Казакстандагы кыргызстандыктардын айрымдары нааразылык акциясына чыгып калышы мүмкүн экенин четке каккан жок.
Кыргызстандыктар Викрам Рузахуновду жана башка кыргызстандыктарды коргоп чыгышты. Бишкекте Казакстандын элчилигинин жанында митинг өттү.
Казакстанда кармалган Кыргызстандын жараны Викрам Рузахунов белгилүү музыкант экени жана анын Алматыдагы башаламандыкка катышышы күмөндүү экени белгилүү болгондон кийин, коңшу өлкөнүн бийликтери мындай аракеттерди актай баштады.
Алар видеодогу адам Викрам Рузахунов эмес, 1990-жылы туулган, теги кыргызстандык Закир Убуров экенин билдиришкен. Бирок жакындары видеодогу Закир эмес экенин айтышкан. Юбуровдун азыр кайда экени белгисиз. Туугандары менен байланышпай жатат.
10-январда саат 13:00гө карата Викрам Рузахунов бошотулганы белгилүү болду. Аны чек арага алып барышканы жатат. Аны туугандары күтүп алышат.
Клара Сооронкулова менен Динара Ошурахунова учурда сотко кайрылуу үчүн керектүү документтерди чогултуп жатканын Kaktus.media сайтына билдиришти. Кыргыз Республикасынын расмий органдары кандай иш алып барары азырынча белгисиз.
Кошумчалай кетсек, 2022-жылдын 9-январына карата министрликте Казакстан Республикасынын компетенттүү органдары тарабынан Кыргыз Республикасынын беш жаранынын кармалганы тууралуу маалымат бар.
