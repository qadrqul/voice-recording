Бишкек-Нарын-Торугарт жолунда 5 адамдын өмүрүн алган жол кырсыгы катталды. Күбөлөр билдиргендей, окуя 3-сентябрда саат 22:00 чамасында катталган. 
Анда BMW 325 унаасы карама-каршы тилкедеги Mazda Demio унаасын сүзгөн. Андан ары барып Mercedes-Benz унаасын сүзгөн.
Жол кырсыгынын кесепетинен BMW унаасынын айдоочусу (36 жашта) жана 3 жүргүнчүсү (71 жаш, 20 жаш жана 5 жашар наристе болгон) андан тышкары Mazda Demio унаасынын айдоочусу (28 жашта) каза тапты. 
Кырсыктын кесепетинен дагы 3 адам жаракат алышты. Алардын бири 16 жашта, экинчисинин жашы тактала элек жана 3 жашар наристе. Бейтаптар Ысык-Ата районунун аймактык ооруканасына жаткырылган.
