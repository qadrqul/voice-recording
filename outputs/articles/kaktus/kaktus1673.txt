Россия-Кыргыз өнүгүү фондунун Уставынын 8-беренесине ылайык, Аалиев Азиз Кубанычбекович Россия-Кыргыз өнүктүрүү фондунун төрагалык кызматынан бошотулду. 
Ошону менен бирге, Новиков Артем Эдуардович Россия-Кыргыз өнүктүрүү фондунун төрагалык кызматына 3 жылга дайындалды. 
Тиешелүү буйрукка Кыргыз Республикасынын министрлер кабинетинин төрагасы Улукбек Марипов кол койгон. 
Демек, Артем Новиков Кыргызстандын министрлер кабинетинен чыгып кетти. Новиков өкмөткө октябрь окуяларынан кийин келген. 2,5 ай премьер-министрдин милдетин аркалап, Россия-Кыргыз өнүгүү фондунун төрагалыгына келгенге чейин министрлер кабинетинин жетекчисинин орун басары болчу. Артем Новиковдун ордуна ким дайындалат азырынча белгисиз.
