Кыргызстандын чек арачыларынын айлыгы көтөрүлөт. Бул тууралуу каржы министри Алмаз Бакетаев Жогорку Кеңештин тармактык комитетинин жыйынында билдирди.
Анын айтымында, жакында эле президенттин жарлыгы менен чек арачылардын айлык маянасы көтөрүлгөн. "1-октябрдан тарта чек арачылардын жылдык эмгек акы фонду 80%га чейин көтөрүлөт. Бул үчүн бизде акча бар", - деди ал.
Эске салсак, 2022-жылдын 1-октябрынан тарта Кыргызстандын аскер кызматкерлери жана күч түзүмдөрүнүн кызматкерлеринин маянасы жогорулайт. Тиешелүү жарлыкка Садыр Жапаров кол койгон.
