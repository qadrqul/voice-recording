Кечээ, 10-январда былтыр ноябрда Тажикстанда кармалган кыргызстандык жаран мекенине кайтарылды. Бул тууралуу УКМКнын Чек ара кызматынын маалымат жана байланыш бөлүмү билдирди.
Эскерте кетсек, 2021-жылдын 1-ноябрында Баткен облусунун Лейлек районундагы Арка-Борбордук унаа жолунун тилкесинде Тажикстандын Улуттук коопсуздук боюнча мамлекеттик комитетинин кызматкерлери Кыргызстандын жараны 1992-жылы туулган Р.Исмаиловду кармашкан.
Маалым болгондой, кармалган жаран УКМКнын Баткен облусу боюнча башкармалыгынын чек ара өкүлдөрүнүн аракетинин аркасында "Кулунду-Автодорожный" өткөрүү пункту аркылуу Кыргызстанга кайтып келген.
