Укук коргоочу Азиза Абдирасулова кармалды. Маалыматты "Сезим" кризистик борборунун директору Бүбүсара Рыскулова айтып чыкты.
Ал белгилегендей, Абдирасулованы бүгүн, 15-ноябрда митингге бара жатканда кармашкан. Ал Биринчи Май РИИБине жеткирилди.
Белгилесек, 14-ноябрда Абдирасулова Facebook баракчасына ИИМге сүйлөшүүгө чакыртылганын жазган. Анда ага коомдук-саясий маселе, анын ичинде Кемпир-Абад боюнча социалдык тармакта активдүү пикир билдирип жатканына карата сын болгон.
