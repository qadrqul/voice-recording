Казакстандын туңгуч президенти Нурсултан Назарбаев бардык ишти таштап эс алууга кетүүнү каалаган жашка келгенин, бирок аны ишке ашыра албай тургандыгын айтты. Бул тууралуу чет элдик басылмалар жазышты.
"Чынын айтсам, менин курагымда иштен алыстагың келет, бирок колумдан келбей турат. Анткени, көптөр кат жазып, жолугушууну суранышат, ошондуктан иштегенге туура келет. Почтага кат көп келет, эл аралык жана өзүбүздүкү, бирок бул жакшы болсо керек. Мээ иштесин деп бир нерсе менен алек болуп туруу керек", - деген Назарбаев.
Казакстанды дээрлик 30 жыл жетектеген Назарбаев 2019-жылдын 20-мартында президенттик кызматтан кеткен. Бирок, Коопсуздук кеңешинин башчысы жана бийликтин "Нур Отан" партиясынын лидери ккатары кызматын сактап калган.
