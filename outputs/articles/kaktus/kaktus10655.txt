Борбор калаанын вице-мэри Жыргалбек Шамыралиев тиешелүү кызматтардын жетекчилери менен шаардын көйгөйлүү аймактарын кыдырды. Бул тууралуу муниципалитеттин басма сөз кызматы билдирди.
Анда Ала-Арчы дарыясын бойлой веложол куруу маселелери талкууланды. Шамыралиевдин айтымында, веложол салынса Ош базарынан Ала-Арчага электр самокаттары менен 15-20 мүнөттө жетүүгө болот.
Ошондой эле шаар бийлиги Масалиев проспектисиндеги тосмону алмаштыруу маселесин карады.
Мындан тышкары, мэрдин орун басары 
"Бишкекасфальтсервис" муниципалдык ишканасына Байтик Баатыр көчөсүндөгү тротуарды оңдоп-түзөөнү тапшырды.
