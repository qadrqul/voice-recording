Суусамыр өрөөнүндө жол кырсыгы катталган. Алдын ала берилген маалыматтар боюнча, төрт адам каза болгон. Бул тууралуу Kaktus.media редакциясына кырсыктын күбөлөрү билдиришти.
Алардын айтымында, жол кырсык бүгүн, 26-майда саат 08:00 чамасында, Чүй облусунун Жайыл районунун аймагында болгон.
Кырсыктан улам, күбөлөр унаалардын маркаларын көрө алышкан эмес. Унаалардын жанында бети жабылган төрт адамдын сөөгү жаткан.
Чүй облусунун Жол кайгуул кызматы Жайыл районунда жол кырсыгы болгонун тастыктап, кийинчерээк маалымат берүүнү убада кылды.
Көп өтпөй Бишкек-Ош жолунун 172-чакырымында MAN жүк ташуучу унаа менен Toyota Camry унаасы кагышканы белгилүү болду. Натыйжада төрт адам каза болгон.
Башкы беттеги сүрөт иллюстрациялык.
