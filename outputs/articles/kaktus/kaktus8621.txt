Чүйдө апасы урушуп койгон өспүрүм бала суицид жасады. Маалыматты облустук ички иштер башкы башкармалыгынан кабарлашып, 13 жаштагы бала атасынын унаасын уруксатсыз айдаганы үчүн апасы урушкан дешет.
Белгилүү болгондой, 26-сентябрда Жайыл РИИБине 1990-жылы туулган жергиликтүү тургун кайрылган. Ал 2009-жылы туулган Р.М. аттуу баласы 25-сентябрда саат 18:00 чамасында үйүнөн чыгып кеткен бойдон дайынсыз болуп жатканын айткан.
32 жаштагы келиндин күйөөсү Россияда эмгектенип жүргөн. Ал 25-сентябрда унааны уруксатсыз айдап чыкканы үчүн баласын урушканын, мындан улам уулу таарынып чыгып кеткенин билдирген.
Келин милицияга кайрылган учурда туугандары өспүрүм баланын огороддун четиндеги турникке асынып алганын аныкташкан. 
Маркумга соттук-медициналык экспертиза дайындалып, тергөө иштери жүргүзүлүүдө.
