Сузакта жол кырсыгы катталып, 3 адам каза болгон. Кырсыкка шектелген айдоочу убактылуу кармоочу жайга киргизилгенин Жалал-Абад ОИИБден кабарлашты.
Маалым болгондой, 28-апрелде болжол менен саат 14:50 чамасында Сузак районунун аймагында Daewoo Nexia жана Mercedes-Benz унаалары сүзүшкөн. Анын кесепетинен Daewoo Nexia унаадагы 3 жүргүнчү каза болуп калган. Ал эми айдоочусу ооруканага жаткырылган.
Окуя боюнча топтолгон материалдар Кылмыштардын бирдиктүү реестрине катталып, кылмыш иши коголгон.
Анын алкагында Mercedes-Benz унаасынын айдоочусу - Сузак районунун 1990-жылы туулган Э.Н. аттуу тургуну убактылуу кармоочу жайга киргизилди.
