"Ала-Арча" улуттук паркына туристтик тейлөө борбору курулат. Туризм департаментинен кабарлашкандай, борборду куруу боюнча инвестор менен талкуу болду.
Бүгүн, 13-апрелде Туризм департаментинин жана "Ала-Арча" мамлекеттик паркынын жетекчилиги тарабынан туристтик тейлөө борборун сала турган инвесторго жер аянтчалары көрсөтүлдү. 
Мерчемделген туристтик тейлөө борбору кафетерий, намазкана, заманбап даараткана, туристтер үчүн маалыматтык борбор жана сувенирлерди туристтерге сунуштоо жайы сыяктуу компоненттерди камтыйт.
