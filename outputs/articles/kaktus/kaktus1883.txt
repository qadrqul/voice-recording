"Көк-Жар" жаңы конушунда №138 маршруттук таксинин айдоочулары чогулган. 
Бир айдоочунун айтымында, алардын негизги талабы - бул жол кирени 15 сомго чейин көтөрүү. Андан тышкары, мэрия жол кирени жыл сайын бир сомго көтөрүп туруусун талап кылып жатышат. Айдоочулар бензиндин жана автотетиктердин баасы көтөрүлгөнүн, жана унааларды өзүнүн эсебинен ремонттоп келгенин айтышты. 
Чиновниктер бул көйгөйдү билишет, бирок чечүү үчүн эч кандай чара көрүшпөйт, биздин күтүп жатканыбызга алты ай болду, деп чогулгандар белгилешти. 
"Бишкек шаардык кеңештин азыркы депутаттары жол кире маселесин чечишсин", - деп талап кылды. 
