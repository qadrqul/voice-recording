Кубанычбек Таабалдиев "Кабар" маалымат агенттигинин директорлук кызматынан бошотулду. Бул тууралуу президенттин администрациясы билдирди. 
Белгилүү болгондой, тиешелүү буйрукка президент Садыр Жапаров кол койгон. 
Отставкага кетирүүнүн себептери айтылган жок. 
Белгилей кетчү жагдай, мындан эки күн мурун, 25-апрелде, президент бул мамлекеттик агенттикке кеңири интервью берип, бир катар маанилүү суроолорго жооп берген. 
Кийинчерээк, Таабалдиевдин ордуна Медербек Шарметалиев дайындалганы айтылды. 
Ал буга чейин социалдык тармактарда Садыр Жапаровду колдоп, постторун активдүү бөлүшүп келген.
