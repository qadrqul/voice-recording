8-9-ноябрларда өлкөдө туруксуз аба-ырайы күтүлөт. ӨКМнын маалымат кызматынан билдиришкендей, көпчүлүк аймактарда мезгил-мезгили менен жамгыр, өрөөндөрдө жаан карга айланып, тотоолуу райондордо кар жаашы күтүлөт. 
8-ноябрда Чүй, Ош, Жалал-Абад, Баткен облусунун айрым жерлеринде нөшөрлүү жаан-чачын жаайт.
Тоолуу райондордо жолдор тайгак болуп, кар күрткүсү күтүлөт. 
Айрым жерлерде батыштан соккон шамалдын ылдамдыгы секундасына 15-20 метрге жетиши күтүлөт. 
Мындай туруксуз аба-ырайы айыл чарба иштерин, автоунаа, энергетика жана коммуналдык кызматтардын ишин жана жайыттарда малды кармоону кыйындатат. 
