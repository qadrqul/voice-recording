Бишкекте дайынсыз болуп изделип жаткан 15 жаштагы Адина Райканова Ысык-Көлдөн табылды. Ал дээрлик бир аптадан бери дайынсыз болуп изделип жатканын Биринчи Май РИИБдин маалымат кызматы кабарлады.
Өспүрүм кыз 18-июлда саат 17:00 чамасында Мурас-Ордо конушундагы үйүнөн чыгып кеткен бойдон кайра кайтып келген эмес. Мындан улам жакындары милицияга кайрылган. 
Издөө иштеринин жүрүшүндө инспекторлор кызды аман-эсен таап, жакындарына өткөрүштү. Ошондой эле профилактикалык түшүндүрүү иштери жүргүзүлдү.
