Бүгүн, 21-апрелде кыргызстандыктар Орозо айт майрамын белгилеп жатышат. Президент Садыр Жапаров жалпы элди бүгүнкү майрамы менен куттуктады.
"Урматтуу мекендештер! Кадырлуу мусулман бир туугандар!
Баарыңыздарды мусулмандардын ыйык майрамы – Орозо айт менен чын дилимден куттуктайм! Ыйык Орозо айындагы кайрымдуулук иштериңиздер жана изги ниет менен кармаган орозоңуздар кабыл болсун!
Мээримдүүлүктүн, кайрымдуулуктун, кечиримдүүлүктүн айы - Рамазан айынын ийгиликтүү аякташы менен куттуктайм. Жараткан Кыргызстаныбызга береке, тынчтык жана өнүгүү берсин, элибизге сабырдуулук, биримдик, бейпилдик ыроолосун!
Аруу тилектерибиз, асыл ой-максаттарыбыз ишке ашсын.
Бүтүндөй Кыргызстан элине, ар бир үй-бүлөгө чың ден соолук, бакыт, тынччылык жана бакубат жашоо каалайм. Айтыңыздар маарек болсун!", - деп айтылат куттуктоодо.
Бишкектеги Айт намазынан сүрөттөр.
