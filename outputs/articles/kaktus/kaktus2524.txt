Ош шаарында шаардык кеңешке шайлоого даярдануу учурунда мыйзам бузуулар боюнча иштер тергелип жатат.
Ош аймактык шайлоо комиссиясынын төрагасы Урмат Аттокуровдун айтымында, Ош шаарында 78 шайлоо участкалары ачылды. Шайлоого катышуу үчүн тогуз партия катталып, алардын бири Ынтымак шайлоого катышуудан баш тартты.
Шаардын 152 миң 718 тургуну добуш берүү укугуна ээ. Саат 10:00дө 13 миң 899 шайлоочу, же 9,7% добуш берди.
Аттокуров жымжырттык күнү, 10-июлда, партиялардын биринин талапкери үгүт иштерин жүргүзгөнүн айтты. Ош шаардык ички иштер башкармалыгы ага карата сотко чейинки өндүрүш ишин баштады.
"Шайлоо алдындагы үгүт иштери боюнча үч, шайлоочулардын добушун сатып алуу боюнча 16, административдик ресурстарды колдонуу боюнча үч арыз келип түшкөн. Тогуз кайрылуу Кылмыштар тизмесине катталып, бир факт тастыкталган жок, эки факты боюнча сотко чейинки өндүрүш токтотулду, алты материал иликтенип жатат ", - деди Ош АШКнын башчысы .
Өз кезегинде Токмок АШКнын төрагасы Жылдыз Молдогазиева шаарда 20 шайлоо участкасы ачылгандыгын, 38 миң 100 шайлоочу бар экендигин билдирди. 10-июлда 222 жашоочунун 203ү добуш берүү үчүн жайдан тышкары жерде добуш беришти.
Саат 10:00дө 2866 адам, же 7,52% добуш берди.
"Шайлоого даярдануу учурунда АШКга 13 арыз келип түшкөн, 10 чечим кабыл алынган: эки партияга жазуу жүзүндө эскертүү, бир талапкерге, эки партияга айып пул. Эки талапкерди каттоодон баш тартышты", - деди Молдогазиева.
