Кыргыз Республикасынын Улуттук коопсуздук мамлекеттик комитетинин Чек ара кызматынын коомчулук жана ЖМК менен байланышуу бөлүмү 2021-жылдын 4-майында саат 09.30га карата кыргыз-тажик мамлекеттик чек ара тилкесинде абал туруктуу деп мүнөздөлөөрүн маалымдайт.
Өткөн түнү чыр-чатактар жана ок атышуулар катталган жок.
Баткен облусунун Баткен районунун Актатыр айыл башкармалыгынын Орто-Боз жергесинде 2021-жылдын 3-майынан баштап Кыргыз Республикасынын Коргоо министрлигинин саперлор тобу буга чейин жарылбай калган снаряддарды зыянсыздандыруу ишин алып барууда.
Ошол себептүү кыргыз-тажик мамлекеттик чек ара тилкесине канатташ жашаган Баткен облусунун тургундарынан жарылуунун үнүн укканда дүрбөлөңгө түшпөңүздөр деп өтүнөбүз, деп ИИМ жиберген билдирүүдо жазылган. 
Чек ара кезметтери бардык кыргыз-тажик мамлекеттик чек ара сызыгын бойлой күзөт жүргүзүүдө.
