Жогорку Кеңеш депутаттары бирдиктүү мектеп формасын киргизүүнү сунуштап жатышат.
Мыйзам долбоорунун демилгечилери – Исатбек кызы Аида, Г.Култаева, Л.Лурова, Г.Кожокулова.
Эл өкүлдөрүнүн пикири боюнча, бирдиктүү форма сатып алуу окуу жылында кийим-кечеге кеткен чыгымды кыйла азайтып, колунда жок үй-бүлөнүн балдарында комплексти пайда кылбайт. Ошондой эле, мектеп формасын киргизүү окуучулардын бир команда болуп биригишине жардам берет.
Белгилей кетчү нерсе, окуучуларынын бирдиктүү форма кийүүсүнө алардын ата-энелери жооптуу болот деп болжолдонууда.
