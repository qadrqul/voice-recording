Алгач дюшес ичкен видеосу, кийин Садыр Жапаровго "мектеп салып берип койбойсузбу" деген кайрылуусу менен интернет жылдызына айланган балбайлык Бекболот Турдушов жаңы тасмага тартылды. Ал "Келечек" тасмасында башкы каармандын ролун ойноду.
Жаш актёр тасмадагы ролу өзүнүн чыныгы жашоосунан алынганын айтат. Алдыда дин жаатындагы образдарды жаратсам деген Бекболот тасмага тартылып жатканда сүйүүсүн тапканын белгиледи. 
"Даткайым Жээнбекова деген кызга тасмага тартылып жатканда сүйүүмдү арнагам. Кабыл алды. Сүйүү жашка карабайт дегендей".
Ал эми апалуу болсом деген тилеги дагы деле орундала электигин белгилеп "апа таба элекмин, тапсам аябай кубанам" деди.
