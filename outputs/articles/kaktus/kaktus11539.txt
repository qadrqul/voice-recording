Ысык-Көлдүн аймагында күчү 4,5 баллга жеткен жер титирөө катталды. Сейсмология институтунун маалыматына ылайык, 11-апрель күнү саат 23:08де жер титиреген.
Жер титирөө Ысык-Көл облусунун Жети-Өгүз районунун Жети-Өгүз айылында 3,5 балл, Чоң-Кызыл-Суу айылында 3 балл, Ак-Суу районунун Подгорный, Теплоключенка айылдарында, Каракол шаарында 3 баллга чейин сезилген. 
ӨКМдан жер титирөөдөн жабыркагандар жана кыйроолор катталбаганын билдиришти.
