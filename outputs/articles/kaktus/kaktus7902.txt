УКМКнын мурдагы төрагасы Абдил Сегизбаев Ички иштер министрлигинин тергөө кызматына сурак берди. Маалыматты Kaktus.media`га өздүк булактар билдиришти.
Алдын ала маалыматтарга караганда, сурак Сегизбаевдин социалдык тармактардагы Жетим-Тоо кенине байланыштуу видео кайрылуусуна тиешелүү болгон. Сегизбаев суракка жактоочусу менен барган. 
Белгилей кетсек, кечээ, 14-августта өлкө башчы Садыр Жапаров Жетим-Тоо кенинин айланасындагы кырдаал боюнча комментарий берген. Анда өлкө башчы Жетим-Тоону иштетүүгө каршы чыккан активисттер менен саясатчыларды элди алдаганды токтотууга чакырган.
