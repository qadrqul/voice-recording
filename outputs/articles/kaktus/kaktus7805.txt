Жалал-Абад мамлекеттик нотариалдык конторасынын кызматкери пара алып жатканда кармалды. УКМКнын маалымат кызматынан Kaktus.kg`ге билдиришкендей, мамлекеттик нотариус орус жаранынан 3 миң доллар пара талап кылган. 
Маалым болгондой, мамлекеттик нотариалдык конторанын У.С.С. аттуу кызматкери кыймылсыз мүлккө (батирге) мурастык укуктарды өткөрүп берүү жана жол-жоболоштуруу процессин тездетүү максатында Россия Федерациясынын жаранынан акча талап кылган. 
5-августта жүргүзүлгөн ыкчам иликтөө иш-чараларынын натыйжасында Жалал-Абад шаарынын мамлекеттик нотариусу 250 000 сом пара алып жатканда кармалды. Жалал-Абад шаардык сотунун чечими менен ал камакка алынды. Учурда тергөө иштери уланууда.
