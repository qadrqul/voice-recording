Бишкекте 14 жаштагы Акылбек Таалайбеков дайынсыз болуп изделет. Өспүрүмдү табууга жакындары жардам сурап кайрылганын Ленин РИИБдин маалымат кызматынан кабарлашат.
Белгилүү болгондой, окуучунун апасы 8-январда милицияга кайрылган. Ал 7-январда таңкы саат 05:00 чамасында Акылбек үйдөн чыгып кеткен боюнча дайынсыз болуп жатканын айткан.
Бул факты каттоого алынып, тергөөгө чейинки иштер башталды.
Өспүрүмдүн белгилери: бою 165-170 см, арык, көздөрү кара, чачтары кара. Бетинин сол жагында тырык бар.
Кийип жүргөн кийимдери: кара түстөгү күрмө жана шапка, кара шым, велосипед тээп жүрөт.
Сүрөттөгү окуучуну көргөн, билгендер болсо кабар берип коюуну милиция кызматкерлери өтүнөт. Байланыш номерлери: 0550 22 33 33, 0704 44 77 70, 0703 40 16 00 же 102.
