Премьер-министрдин м.а. Артем Новиков "Кызыл-Бел" жана "Кайрагач" өткөрүү пунктунун иши менен таанышты.
Кыргыз Республикасынын Премьер-министринин милдетин аткаруучу, биринчи вице-премьер-министр Артем Новиков Баткен облусуна жумушчу сапарынын алкагында пландаштырылган графиктен тышкары "Кызыл-Бел - Автожол" жана "Кайрагач - Автожол" өткөрүү пунктунун иши менен таанышып чыкты.
Аталган өткөрүү пункттарын көрүүдө инспекциялык текшерүү комплексинин жана видео көзөмөл тутумунун ишиндеги айрым кемчиликтер аныкталган.
Жыйынтыгы боюнча Премьер-министрдин м.а. Кыргыз Республикасынын Өкмөтүнө караштуу Мамлекеттик бажы кызматынын төрагасы Кадыржан Семетеевге ыкчам топ түзүп, аталган өткөрүү пункттарына толук текшерүү жүргүзүү үчүн жөнөтүү тапшырмасын берди.
