Бишкектин Биринчи Май райондук сотунда Ош шаарынын "смотрящийи" Алмаз Эрмекбаев менен Нарын облусунун кримавторитети Нурлан Омокеевдин баш коргоо чарасы тандалды. Тергөө судьясы аларды 4-декабрга чейин УКМКнын СИЗОсуна камакка алуу чечимин чыгарды.
Белгилесек, Омокеев ММА федерациясынын Нарын облусу боюнча президенти.
Эрмекбаев менен Омокеев бир нече күн мурда кармалып, экөө тең видеокайрылуу жасап, мындан ары кылмыш чөйрөсүндөгү статустарынан баш тартарын, бийликти колдоп, Кыргызстандын мыйзамдарын сактай турганын билдиришкен.
