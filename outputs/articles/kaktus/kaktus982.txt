5-класстын окуучусун Бишкек шаарындагы "Мурас-Ордо" жаңы конушунан өлтүрүп кетишкен. Бул тууралуу редакцияга күч структураларынын кызматкерлери билдиришти. 
Алар берген маалыматка ылайык, бүгүн, 17-мартта "Мурас-Ордо" жаңы конушундагы үйлөрдүн биринде өспүрүм баланын денеси табылган. Ата-энеси үйүндө жок экен. 
Окуя болгон жерде Бишкектин ШИИБсинин жетекчилиги жана ИИМдин жетекчисинин орун басары Мирлан Каниметов бар. 
Kaktus.media'га белгилүү болгондой, каза болгон өспүрүм бала 10-класс окуган улуу агасы менен үйдө калган. Бирок байкеси учурда жок жана кайсы жакта экени белгисиз. Азырынча ал шектелүүчү эмес. 
Баланы тамагына бычак сайып өлтүрүшкөн.
