Дүйнөлүк The International 11 турнирининде ийгиликке жетишкен киберспортчу Бакыт Эмилжанов Бишкекке келди. 
Кирберспортчуну "Кордай" кыргыз-казак бажы постунан Спорттун олимпиадалык эмес түрлөрү боюнча дирекциясынын директорунун орун басарлары, Киберспорт федерациясынын президенти, спортчунун достору жана күйөрмандары тосуп алышты. 
The International турниринин финалдык оюну 30-октябрда Сингапурда өткөн. Аталган турнирдин жеңүүчүлөрү 8,4 миллион доллар, ал эми "Team Secret" командасы 2,4 миллион доллар байгеге ээ болушкан. Бакыт Эмилжанов "Team Secret" командасынын курамында ойногон.
