Руслан Казакбаев Анкара шаарындагы резиденциясы менен ишти айкалыштыруу боюнча Кыргызстандын Израилдеги элчиси болуп дайындалды. Маалыматты бүгүн, 22-июнда президенттин администрациясынан билдиришти.
Садыр Жапаров кол койгон жарлыкка ылайык, Кыргыз Республикасынын Түркиядагы элчиси Руслан Казакбаев учурдагы ишин айкалыштыруу менен Израиль мамлекетиндеги элчиси болду.
Белгилей кетсек, Казакбаев 2020-жылдын 14-октябрында тышкы иштер министри болуп дайындалып, 2022-жылдын апрелинде кызматтан алынган. Ошол эле жылы ноябрь айында Кыргызстандын Түркиядагы элчиси болгон.
