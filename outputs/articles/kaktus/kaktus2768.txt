Жогорку Кеңеште иштеп жаткан депутаттардын бул жолку сессиясы адаттагыдан узагыраак болду. Анткени, парламенттин VI чакырылышы (анын легитимдүүлүгү көптөгөн суроолорду жаратууда) кыска мөөнөттө жаңы Конституцияга ылайык иштей турган көп мыйзам долбоорлорду кабыл алууга тийиш. Бул өздөрү биринчи окууда кабыл алган депутаттардын шайлоосуна да тиешеси бар.
Жаңы мыйзамды кабыл алуу ушул күздө Жогорку Кеңештин шайлоосун өткөрүү мүмкүнчүлүгүн түзөт. Бирок, бул Конституциялык мыйзам, аны кароодо окуулардын ортосунда бир айдан кем эмес убакыт өтүш керек. Бирок, биздин парламент качан андайга көңүл бурчу эле? 
Белгилей кетчү жагдай, учурдагы депутаттардын чакырылышы эң кызыксыз деп саналат. Чындык үчүн айтып коюш керек, кээде кызыгуу жараткан же көңүл ачуучу көрүнүштөр болуп турду.
