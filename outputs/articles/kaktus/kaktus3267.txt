УКМК ыкчам иликтөө иш-чараларынын жүрүшүндө оң рулдуу унааларды Кыргызстандын аймагына мыйзамсыз алып кирүү каналын аныктап, бөгөт койду.
Комитеттин басма сөз кызматы билдиргендей, 27-августта "Чоң-Капка-Автодорожный" постунда Кыргызстанга мыйзамсыз унаа ташып келүү аракети учурунда Кыргызстандын мамлекеттик номери тагылган Toyota Estima унааларынын партиясы кармалды.
Бул факт Кыргыз Республикасынын Кылмыш-жаза кодексинин "Экономикалык контрабанда" беренеси боюнча кылмыштын негизинде катталган. Бул иштин алкагында Кыргызстандын жараны жана Казакстандын эки жараны кармалган. Эркектер убактылуу кармоочу жайга киргизилди.
