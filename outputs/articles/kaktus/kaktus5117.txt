Кримтөбөл Дикий Арман деген ат менен таанымал казакстандык Арман Жумагелдиев соттун чечими менен эки айга камакка алынды. Бул тууралуу Orda.kz Нур-Султан шаардык сотунун басма сөз кызматына таянуу менен билдирди.
Арман Жумагелдиев кыргызстандык Айкөл Аликжанованын жолдошу.
Белгилей кетсек, социалдык тармактардын колдонуучулары Жумагелдиевди Алматыда Кыргызстандын жарандары талап-тоноодо деген сөздөрү үчүн, аны кыргыз-казак элинин ортосуна кастыкты козуткан деп айыпташкан.
7-январда казак басылмалары Арман Жумагелдиев кармалганын жазып чыгышты. Белгилүү болгондой, Жумагелдиев соттолуп, 2008-жылы Кыргызстанда казак сотунан жана башка кылмыштуу топтордун өкүлдөрүнөн жашырынып жүрүп, кийин Алматыда кармалган. Ал ошондой эле Нурсултан Назарбаевди колдоп чыкты.
