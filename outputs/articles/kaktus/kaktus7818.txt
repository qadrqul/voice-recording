Ысык-Көлдө ата-энеси менен эс алып жүргөндө жоголуп кеткен кыздар аман-эсен табылып, жакындарына өткөрүлүп берилди. ИИМдин "Шумкар" атайын багытта полкунун маалыматынан билдиришкендей, адашкандардын арасында эгиздер бар.
Белгилүү болгондой, 8-августта "Кыргызское взморье" эс алуучу жайында 5 жаштагы кыз дайынсыз кеткен. Атайын багыттагы полктун кызматкерлери кечки саат 21:15 чамасында пансионаттын айланасынан кызды таап, ата-энесине ѳткѳрүп беришти. 
Андан тышкары "Голубой Ысык-Кѳл" эс алуучу жайында 10 жаштагы эгиз кыздар жоголгон. Полктун 4 кызматкери издѳѳ иштерин жүргүзүп, табылган эгиз кыздарды туугандарына ѳткѳрүп беришти.
