Казакстанда өткөн театралдык фестивалда "Саманчынын жолу" спектакли баш байгени жеңип алды. Иш-чарага жалпы 6 өлкө катышканын актриса Альбина Имашова билдирди.
Спектакль Т.Абдумомунов атындагы Кыргыз мамлекеттик улуттук академиялык драма театрынын актёр, актрисалары тарабынан көрсөтүлгөн. Анда "Саманчынын жолу" спектакли "Эң мыкты спектакль" деп табылып, 1 жарым миллион тенге байге берилди.
Белгилей кетсек, аталган спектаклды койгон режиссёр - белгилүү актёр Марат Козукеев болгон.
