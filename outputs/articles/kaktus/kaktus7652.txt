Бишкекте өзгөчө ири өлчөмдө алдамчылык кылганга шектелип 32 жаштагы келин кармалды. Ал казак жаранын алдап кеткенин Октябрь РИИБдин маалымат кызматынан билдиришти.
Маалыматка караганда, 17-мартта Казакстандын жараны милицияга арыз менен кайрылган. Ал февраль айында Бишкектеги "Орто-Сай" базарында Ж.Т. аттуу таанышы кийим тигип берүүнү убадалап, 24 миллион 779 миң сомун алып, из жашырып кеткенин айткан.
Бул факты 209-берененин 4-пункту (ири өлчөмдөгү алдамчылык) менен каттоого алынып, сотко чейинки тергөө иштери башталган. 
Тергөө иштеринин жүрүшүндө 32 жаштагы Ж.Т. кармалды. Шектүүгө карата Октябрь райондук соту 1 айга СИЗО-1ге камакка алуу чарасын тандады.
Эгерде сүрөттөгү жарандан зыян тарткандар болсо кабар берип коюуну милиция кызматкерлери суранат. 
Байланыш номерлери: 0(500)15-11-11, 0(703)00-72-64 же 102.
