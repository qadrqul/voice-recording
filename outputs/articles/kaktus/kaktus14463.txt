УКМК төрагасы Камчыбек Ташиев 2022-жылы 16-сентябрда чек ара чырында жаракат алган чек арачы Дастан Шариповго батирдин ачкычын тапшырды. Бул туурасында коопсуздук комитеттин маалыматында айтылат. 
Бүгүн, 19-сентябрда Камчыбек Ташиев 2022-жылдын 16-сентябрында мамлекеттик чек аранын кыргыз-тажик тилкесиндеги атышуу учурунда жаракаттарды алган чек ара кызматкери Дастан Шарипов менен жолугушту. Анда Ташиев Бишкек шаарындагы 3 бөлмөлүү батирдин ачкычын чек арачыга тапшырды.
Маалымат иретинде: 2022-жылдын 16-сентябрында мамлекеттик чек аранын кыргыз-тажик тилкесиндеги атышуу учурунда Дастан Шарипов минометтун жарылуусунан жаракат алып, оң бутунун тизесинен ылдый жагынан ажыраган. Ошондой эле сол бутунан күйүк алып, денесине темирдин сыныктары кирген. 
УКМК төрагасы Камчыбек Ташиев 2022-жылы 16-сентябрда чек ара чырында жаракат алган чек арачы Дастан Шариповго батирдин ачкычын тапшырды. Бул туурасында коопсуздук комитеттин маалыматында айтылат.
