Бүгүн, 27-сентябрда, Бишкектин Биринчи май сотунда 2019-жылдын 7-8-августундагы Кой-Таш окуялары боюнча иштин кезектеги сот отуруму өттү. 
Сот залында айрым соттолуучулардын адвокаттары жок болчу. Ошого байланыштуу процесс 29-сентябрь күнкүгө, саат 14:00го жылдырылды. 
Эске салсак, 2021-жылдын 14-апрелинде төрагалык кылуучу Азирет Медеров Алмазбек Атамбаевге карата соттук-медициналык экспертиза дайындаган. Буга байланыштуу сот иши белгисиз мөөнөткө токтотулган.
Өткөн жумада иш кайрадан жаңыланып, бирок эксперттер Атамбаевдин ден соолугунун абалы боюнча корутунду бере алышкан эмес.
