Бишкекте түн ичинде жарнама мамысын сүзгөн унаада 3 кыз жана 1 жигит болгон. Маалыматты Милициянын кайгуул кызматынан кабарлашты.
Белгилүү болгондой, кырсыктын кесепетинен 2000-жылы туулган жигит жана кыз каза тапты. Алар жүргүнчү болушкан.
Учурда 18 жаштагы айдоочу кыз менен 2003-жылы туулган дагы бир кыз ооруканада.
Белгилесек, 21-январь күнү саат 23:30 чамасында А.Токомбаев көчөсүндө (Түштүк магистраль) Kia Sorento унаасынын айдоочусу катуу ылдамдыкта келе жатып, рулду башкара албай калган. Унаа жарнак мамысын сүзүп, экиге бөлүнүп кеткенин күбөлөр билдиришкен.
