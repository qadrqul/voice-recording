Бишкектеги "Панорамадан" бир аял секирип, дароо каза болгон. Бул тууралуу Kaktus.media редакциясына күч структураларынан билдиришти. 
Алардын айтымында, кечээ, 20-июлда, жергиликтүү тургундар тоонун этегинен 30-35 жаш курактагы белгисиз аялдын жансыз денесин табышкан. Алдан ала берилген маалымат боюнча, ал Аламүдүн районундагы "Панормамадан" секирип, өз жанын кыйган. 
Чүй облусунун ОИИБси, кечээ 20-июлда, Көк-Жар айылынын тургундары саат 06:00до телефон чалып, белгисиз аялдын денесин таап алышканын билдиришкен. Ал бийиктиктен өз боюн таштаган. 
Каза болгон аялдын өздүгү аныктала элек. Тиешелүү экспертизалар дайындалып, иликтөө иши башталды.
