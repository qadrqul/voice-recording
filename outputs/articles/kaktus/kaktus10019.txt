Кой-Таш окуясында жапа чеккен Чүй ОИИББдин мурдагы башчысы, генерал-майор Самат Курманкулов дарылануу үчүн Москва шаарына кетти. Бул туурасында Жогорку Кеңештин депутаты Жеңишбек Токторбаев социалдык тармактагы баракчасына жазды.
Айтымында, 21-январда Курманкулов Москвадагы Калыбына келтирүү борборуна дарыланганы учту. 
"Эсен-аман жетип, жакшы дарыланып келсин. Кудайым шыпаа берип, батыраак сакайып кетсин. Колдоо көрсөткөн Тышкы иштер министри Жээнбек Кулубаевге, Кыргызстандын Россиядагы элчиси Гүлнара-Клара-Саматка жана "Манас" аэропортунун жетекчисине ыраазычылык билдирем", - деп айтылат билдирүүдө.
Белгилесек, былтыр ноябрь айында парламентте депутаттар бир күндүк эмгек акысын Курманкуловго котормой болушкан.
