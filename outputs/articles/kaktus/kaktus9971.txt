Кыргыз өлкөсүнө 2022-жылдын январь-ноябрь айларында 1,3 миң электромобиль импорттолгон. Мындай маалымат Улуттук статистикалык комитеттин маалыматында айтылат.
2022-жылы электромобилдердин көбү Кыргызстанга Кытайдан алып келинген. Ошондой эле Корея, Литва жана Германиядан импорттолгон. Жалпысынан 35,1 миллион долларга унаалар алынган.
Эске салсак, 2023-жылы Кыргызстанга 10 миң электромобилди салыксыз алып келүү мүмкүн болору кабарланган. Евразия экономикалык комиссиясы буга чейин Кыргыз Республикасы үчүн ичинен күйүүчү кыймылдаткычы жок автоунааларды ташып келүүгө тарифтен бошотууну белгилеген.
Ошондой эле буга чейин Министрлер кабинети мамлекеттик кызматкерлер үчүн электромобилдерди сатып алууга 450 миллион сом жумшай турганы айтылган.
