Экс-президент Сооронбай Жээнбековдун жакындары эмне үчүн анын экинчи жолу УКМКга суракка чакырышканын айтып беришти.
"Экс-президент Сооронбай Жээнбеков ушул жылдын 12-августунда Кумтөр маселеси боюнча КР УКМКнын Мамлекеттик тергөө башкармалыгы тарабынан чакырылган. Ага премьер-министр болуп турган кездеги Кумтөр кенине байланыштуу суроолор берилген. Ооба ал азыркы учурда чынында эле УКМКда сурак берип жатат. Мурда берилген суроолордун тегерегинде жооп берип жатат", - деп билдиришти жакындары.
Экс-президенттин өкүлдөрү ошондой эле "Сооронбай Жээнбеков премьер-министр жана президент болуп турганда Кумтөр кени боюнча эч кандай чечим кабыл алган эмес, ошондой эле Канадалык тарап менен эч кандай келишимге кол койгон эмес" деп кошумчалады.
