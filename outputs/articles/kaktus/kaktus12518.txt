Бишкекте эркек кишинин үстүнө унаа түшүп кетти. Милициядан Kaktus.media сайтына билдиришкендей, машина автокөтөргүчтөн түшүп кеткен.
Окуя тууралуу милицияга 21-майда саат 13:00 чамасында билдирүү түшкөн. Анда унааларды оңдогон гараждардын биринде унаа түшүп кеткени кабарланган.
"Гараж Л.Толстой көчөсүндө жайгашкан. Жумуш учурунда 1980-жылы туулган М.М`га көтөрүлүп турган унаа түшүп кеткен. Анын кесепетинен жумушчу жеринде каза болгон", - дешет милициядан.
Бул факты каттоого алынып, сотко чейинки тергөө иштери башталды. Андан тышкары тиешелүү экспертизалар дайындалды, жыйынтыгына жараша процессуалдык чечим кабыл алынат.
Башкы беттеги сүрөт иллюстрациялык.
