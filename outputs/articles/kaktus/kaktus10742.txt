Чүй облусунун Сокулук районунун акими Курбанбек Айтибаев президенттин жарлыгына ылайык, кызматынан бошотулду. Президенттин администрациясынан кабарлашкандай, тиешелүү жарлыкка өлкө башчы бүгүн, 7-мартта кол койду.
Ал эми Садыр Жапаровдун дагы бир жарлыгы менен Сокулук районунун акими болуп Илияз Ташкулов дайындалды. 
Ошондой эле Мурадин Тешебаев Аламүдүн районунун акими болуп дайындалды.
Белгилесек, 6-мартта Садыр Жапаров жер мунапысын ишке ашыруу боюнча канааттандырарлык эмес иш алып баргандыгы үчүн Чүй облусундагы ыйгарым укуктуу өкүлүн жана Сокулук районунун акимин кызматтан алуу чечимин кабыл алган.
