Бүгүн, 5-октябрь Мугалимдердин бүткүл дүйнөлүк күнү. Kaktus.kg редакциясы түйшүктүү кесип ээлерин кесиптик майрамы менен куттуктайт.
Ааламга жол ачкан теңдешсиз кесип ээлери, сиздерге бекем ден-соолук, ишиңиздерге ийгиликтерди каалайбыз! Бар болуңуздар!
Кыргызстандагы мугалимдердин кесиптик майрамын 5-октябрда белгилөө тууралуу токтомго 2014-жылы 30-октябрда Кыргыз Республикасынын премьер-министри Жоомарт Оторбаев кол койгон. Буга чейин өлкөдө мугалимдердин кесиптик майрамы ар жылы октябрь айынын биринчи жекшембисинде белгиленип, ар кайсы датага жылдырылып келген.
