Кыргыз Республикасынын Президенти Садыр Жапаров "Кыргыз Республикасынын Президентинин айрым жарлыктарын күчүн жоготту деп таануу жөнүндө" Жарлыкка кол койду. Бул тууралуу президенттин администрациясынын маалымат бөлүму билдирди.
Бул Жарлык менен Кыргыз Республикасынын Президентинин жарлыктарынын тиешеси жок же мыйзам актыларынын жоболоруна карама-каршы келген бир катар жарлыктары күчүн жоготту деп таанылат.
Мындан сырткары, Садыр Жапаров кол койгон тескемеге ылайык Кыргыз Республикасынын Президентинин 269 тескемеси күчүн жоготту деп таанылат.
Бул чаралар бюрократизмден арылуу жана тез арада чечимдерди кабыл алууга тоскоолдук кылган кайталанган, эскирген ченемдик укуктук актыларды аныктоо үчүн ченемдик укуктук актыларды масштабдуу инвентаризациялоонун алкагында кабыл алынган.
Мындан тышкары, бул Жарлыкка жана тескемеге кол коюу Кыргызстанда бизнес үчүн шарттарды жакшыртууга багытталган, деп пресс-релизде жазылган.
