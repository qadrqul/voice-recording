Бишкекте жасалма долларды сатууга аракет кылган эки жаран кармалды. УКМКнын маалымат кызматынан билдиришкендей, республикага жасалма долларларды жеткирген каналдын ишине бөгөт коюлду. 
Маалым болгондой, 10-октябрда Бишкек шаарында А.С.А. жана С.У.С. аттуу жарандар 5 700 доллар жасалма банкноттордун партиясын сатууга аракет кылышкан. Ошондой эле алардын криптовалюта (электрондук акча) сатып алууну көздөгөндүгү аныкталды.
Бул факты боюнча 233-беренесинин 2-бөлүгүнүн 1-пункту (Акчаны жана баалуу кагаздарды жасалмалоо) менен кылмыш иши козголуп, кармалгандар УКМКнын тергөө камак жайынын убактылуу кармоочу жайына киргизилди.
