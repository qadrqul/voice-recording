Президент Садыр Жапаровдун кортежи Ысык-Көл облусунда аварияга учурады Бул тууралуу Kaktus.media редакциясына күч структураларынын кызматкерлери жана күбөлөр билдиришти.
Алардын айтымында, бүгүн, 4-июнда Кыргызстандын президенти Садыр Жапаровдун кортежинин унааларынын бири Ысык-Көл облусунун Ысык-Көл районундагы Ананьево айылына жакын жерде жол кырсыгына кабылды.
Алдын ала маалыматтар боюнча, мамлекет башчысы Жапаров жана ал отурган унаа жабыркаган эмес. Кортеж унааларынын бири жана жүргүнчү ташуучу унаа кырсыктын катышуучусу болуп калды. Экинчисинде, жабыркагандар бар.
Расмий түрдө бир дагы орган комментарий бере элек.
Укук коргоо органдарындагы булактардан белгилүү болгондой, Кыргыз Республикасынын Президенти отурган унаа окуя болгон жерди таштап кетти. Учурда унаа жолу толугу менен милиция кызматкерлери тарабынан тосулуп турат. Окуя болгон жерде ыкчам тергөө тобу иштеп жатат.
