Саламаттыкты сактоо министринин кеңешчиси Мээрим Тилекова кармалып, Караколго жеткирилди. Бул тууралуу УКМКдан кабарлашты.
Маалым болгондой, бүгүн, 17-майда жүргүзүлүп жаткан ыкчам-издөө иш-чараларынын алкагында КР Саламаттыкты сактоо министринин кеңешчиси 1993-жылы туулган Мээрим Тилекованын иш жүзүндө жашаган жери аныкталды.
Ал Кылмыш-жаза кодексинин "Пара талап кылуу" берененин негизинде тергөөгө чейинки текшерүүнүн материалдарынын алкагында кармалып, андан аркы тергөө амалдарын уюштуруу үчүн Каракол шаарына жеткирилген.
