Министрлер кабинетинин төрагасынын кеңешчиси, Кыргыз-Венгрия өнүктүрүү фондунун жетекчиси Темирбек Эркинов камактан бошотулду. Бул тууралуу Kaktus.media сайтына Бишкектин Биринчи Май райондук сотунан билдиришти.
Белгиленгендей, 17-майда Темирбек Эркинов күнөөсүн моюнга алуу боюнча тергөө менен кызматташууга макул болуп, соттун чечими менен СИЗОдон бошотулду. Өтүнүчтү УКМКнын тергөөчүсү келтирген.
Эске салсак, Эркинов коррупция боюнча козголгон кылмыш ишинин алкагында 4-майда кармалган.
