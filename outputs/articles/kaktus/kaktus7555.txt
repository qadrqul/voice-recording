"Старый толчок" базарынын аймагынан 17 жаштагы кызды ала качып кетишкен. Бул тууралуу "Открытая линия" коомдук фондунун жетекчиси Мунара Бекназарова билдирди.
"Жакында 17 жаштагы кызды "Старый толчок" базарынын аймагынан ала качып кетишкен. Ал ошол күнү ооруп, температура болуп жаткан. Өзүн бир аз жакшыраак сезээри менен, дем алуусу кыйындай баштагандыктан, дары сатып алууга көчөгө чыгат. Аптекага баратканда кошунасы машина айдап баратканын көрөт. Ал жеткизип коюну сунуштайт. Кыз макул болбой коет. Ошол маалда кошунасынын досу машинадан ыргып чыгып, анын оозун кысып, күч менен машинага салып кетет. Кыз дем алалбай кыйналат, тигилер болсо үйлөнүп жатканына сүйүнүп кете беришет. Кызды үйүнө алып келишкенде ал отурбай чыр салат. Ошол маалда баланын апасы "Сен кантип менин баламдан баш тартып жатасың?" деп башына чаап ура баштаган.
Уурдалган кыз жардам сураганга үлгүрөт. Милиция келгенде, ал өз үйүнө дагы кереги жок экенин билет. Туугандары "сен ажырашкансың, милиция чакыр деп ким кеңеш берди",-дешип баш тартышат.
Ал колдоо көрсөтөр деген үмүт менен эжесине барат. Бирок эки күндөн кийин эжеси күйөөсүнүн "биздин үйдө андайларга орун жок" деп айтканын билдирет. Сиңдиси аны менен жашай албасын айтат.
Кыз азыр аман-эсен, бирок ага күн сайын коркунучтуу түштөр кирип жатат: кара машина, караңгылатылган айнектер жана оозун жаап жаткан колдор. Ал баарын унутууга аракет кылуу үчүн, ал жумушка чыккысы келет: чач тарач катары тажрыйбасы бар. Азыр ал кызга жумушту баштоо үчүн шаймандар керек.
"Открытая линия" коомдук фонду керектүү нерселердин тизмесин түзүүгө жардам берди: фен, плойка, гофре, чоң гофре, пеньюар, фартук, чашка, боек щеткасы, брашинг, шампунь, бальзам, сүлгү, кайчы, пульверизатор.
Жардам берүү үчүн реквизиттер:
MegaPay: +996 555 654 803.
