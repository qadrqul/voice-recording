Кытайдын Ханчжоу шаарында өтүп жаткан Азия оюндарында Нурзат Нуртаева 2-орунга ээ болду.
Кыргызстандык спортчу 68 килограмм салмак категориясында күч сынашып, 1/4 финалдан баштаган. Алгач казакстандык Елена Шалыгинаны 7:8 эсебинде жеңсе, жарым финалда монголиялык атаандашын утуп финалга чыккан.
Буга чейин Айпери Медет кызы да килем үстүнө чыгып, финалга жолдомо алган. Ал финалда казак балбаны Жамиля Бакбергенова менен күч сынашат.
