Бүгүн, 6-апрелде Бишкектин Биринчи Май райондук сотунда 2020-жылдагы Октябрь окуясы боюнча соттук отурум уланууда. Мурдагы мамлекет башчы Алмазбек Атамбаев, Фарид Ниязов, Канат Сагымбаев, Темирлан Султанбеков, Жеңиш Молдокматов жана башка бир катар адамдарга Кылмыш-жаза кодексинин бир нече беренелери боюнча кылмыш иши козголгон.
Жыйын 8-апрелге жылдырылган, бирок экс-президент журналисттерге маалымат берди. Анын айтымында, мамлекетти хандык эмес, эл башкарышы керек.
"Биз Бакиевдин кыялындагыдай хандык куруп жатабыз. Бул кырсыкка алып келет", - деди Атамбаев.
