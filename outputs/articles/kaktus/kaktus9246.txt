Автокырсыктан каза тапкан ырчы Бекжан Темирханды акыркы сапарга узатуу зыйнаты бүгүн, 12-ноябрда болду. 
Маркумдун санаалаштары билдиргендей, ырчынын сөөгү Аксы районунун Беш-Коро айылында жерге берилди.
Эске салсак, "Эзилип бүттүм" ыры менен таанылган Бекжан Темирхан менен досу 10-ноябрда Кемин районунда жол кырсыгына кабылган. Унаа жолдон чыгып, жардан ылдый оодарылып кеткен. 
Кырсыктын кесепетинен айдоочу жаракат алып ооруканага жеткирилип, жүргүнчү катары бара жаткан Бекжан Темирхан каза болгон.
