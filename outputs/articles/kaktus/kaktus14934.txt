УКМКга суракка чакыртылган ырчы KG Эльмурат (Калыбеков) кайсы иш боюнча коопсуздук комитетине барганын Kaktus.kg сайтына айтып берди.
Ал суракта 2 сааттай болду.
"13-сентябрда Адахан Мадумаровдун соту болуп, анда тарапташтары митингге чыкканбыз. Ошол боюнча жана Адахан Мадумаровдун тарапташы Замир Шамшидинов боюнча күбө катары чакырышыптыр. Тергөөнүн купуялуулугу үчүн көп нерсени айта албайм", - деди ал.
Белгилесек, ырчы кагаз түрүндө эмес, телефон аркылуу УКМКнын Бишкек шаардык башкармалыгына суракка чакыртылган.
