УКМК мамлекеттик органдардагы коррупцияга каршы күрөштүн алкагында Баткен облусунун соттук-медициналык экспертиза бюросундагы мыйзам бузууларды аныктады. Коопсуздук комитеттин маалыматында айтылгандай, кызмат адамдары кыянаттык менен пайдаланган.
Объективдүү жана ар тараптуу тергөөгө чейинки аудиттик текшерүүнүн жыйынтыгы боюнча 1 миллион 254 миң 200 сомдук каржылык мыйзам бузуулар аныкталган.
УКМК тарабынан чогултулган материалдардын негизинде Кылмыш-жаза кодексинин 337-беренесинин 2-бөлүмү кызмат абалынан кыянаттык менен пайдалануу фактысы боюнча кылмыш иши козголуп, Баткен соттук-медициналык экспертиза бюросунун жооптуу кызматкерлерине карата зарыл болгон тергөө амалдары жүргүзүлүп, андан соң тиешелүү юридикалык баа берилет дешет комитеттен.
