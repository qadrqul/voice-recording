Бишкектин Ленин районунда 10 миң 455 сомдук азык-түлүк уурдаган шектүү кармалды. Бул тууралуу Ленин райондук ички иштер башкармалыгынын басма сөз кызматы билдирди.
Маалым болгондой, 7-сентябрда милицияга аял арыз менен кайрылып, 31-августта соода борборлорунун биринен белгисиз адам жалпы баасы 10 миң 455 сомдук азык-түлүктөрдү уурдап кеткенин айткан.
Аталган факты боюнча КРнын Кылмыш-жаза кодексинин "Уурдоо" беренеси боюнча кылмыш иши козголгон. Бир нече убакыттан кийин кылмышка шектүү кармалып, ал 1980-жылы туулган Б.М. кармалган. Учурда ал Бишкек шаардык ички иштер башкы башкармалыгынын убактылуу кармоочу жайына киргизилди.
Кармалган киши дагы ушул сыяктуу кылмыштарга шектелүүдө. Учурда тергөө иштери жүрүп жатат.
