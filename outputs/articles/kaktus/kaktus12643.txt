Жал кичи районундагы Тыналиев көчөсүндөгү "Батуми" кафесинин жанындагы башка мекемелер эмне болот? Бул тууралуу суроону Бишкек шаардык кеңешинин сессиясында депутат Максат Алымбеков ("Ынтымак") көтөрдү.
Алымбеков мэрия аларды дагы сүрдүрөбү деп сурады.
Буга вице-мэр Нурдан Орунтаев "Батуми" кафесинин жанындагы башка мекемелердин кожоюндары буга чейин эле мэрияга кайрылып, кафесин бузууга даяр экендиктерин билдиришкенин айтты.
"Алар мындан аркы иштөө үчүн башка жер тилкесин бөлүп берүүнү суранышкан. Белгилей кетсек, алардын ижара мөөнөтү соттун чечиминин негизинде узартылган, башкача айтканда, сот органдарына кайрылып, ведомствого мөөнөттү узартууну тапшырышкан", - деп айтылат маалыматта.
