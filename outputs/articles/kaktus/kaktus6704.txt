Чүй облусунун ички иштер башкы башкармалыгынын кылмыш иликтөө бөлүмүнүн жана Кемин райондук ички иштер башкармалыгынын кызматкерлери издөөдө жүргөн жаранды кармашты.
Маалым болгондой, 2019-жылдын май айында 1994-жылы туулган Р.У. төрт кишини сүзүп кетип, алар каза болушкан. 2022-жылдын январында сот Р.В.ны сыртынан эркиндигинен ажыратуу тууралуу чечим чыгарган. Сот аны издөөгө берүү өтүнүчү менен Кемин районунун ички иштер органдарына кайрылган.
Ошентип, 2022-жылдын 16-майында гана Бишкек шаарындагы ижарага алган батирлердин биринен Р.У кармалып, ички иштер органдарына жеткирилген.
