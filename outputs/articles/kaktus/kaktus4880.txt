Жогорку Кеңештин депутаты Кожобек Рыспаев кесиптештерин тарап кетпөөгө чакырды.
22-декабрдагы жыйында ал парламент бир нече мыйзам долбоорлоруна добуш бериши керектигин эске салды.
"Андан сырткары бүгүн акыркы жыйын. Биз акыркы сессияны кандай жыйынтыктайбыз, ошону чечишибиз керек", - деди депутат.
Ал бул маселени кийинчерээк жабык эшик артында талкуулоону сунуштады.
Эске сала кетсек, эртең, 23-сентябрда Жогорку Кеңеште VII чакырылыштагы депутаттардын биринчи жыйыны өтөт.
Белгилей кетсек, жай айында 9-сессиясын аяктаган парламент Rixos Hall ресторанында өзүнчө сессия уюштурган.
