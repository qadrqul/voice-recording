Бишкек шаарда жалбырак, чөп өрттөгөндөргө айып пул салына баштады. Бул тууралуу мэриянын маалымат кызматы билдирди.
Айып пулдун суммасы минимум 7 500 сомдон максимум 23 000 сомго чейин каралган.
Буга чейин текшерүү жүргүзүлүп, Чүй облустук ооруканасы жалбырактарды өрттөгөндүгү үчүн айып пул салынды. Андан сырткары Огонбаев көчөсүндө жалбырактарды өрттөгөн адам 7 500 сом айыпка жыгылганы айтылат.
Буга тиешелүү суроолор боюнча 0312 597526 номерине чалсаңыз болот.
