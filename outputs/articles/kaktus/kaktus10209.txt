Түркияда күчү 7,4 баллга жеткен жер титирөөдөн акыркы маалыматтар боюнча каза болгондордун саны 912ге жеткени кабарланды. Дагы 5 385 адам жабыркаганын Anadolu Agence жазат.
Түрк лидери Режеп Тайып Эрдоган бүгүнкү зилзала 1939-жылдагы Эрзинжан жер титирөөсүнөн берки Түркиянын тарыхындагы эң чоң кырсык болгонун айтты. Ал кырсыктын кесепеттерин жоюу үчүн бардык мүмкүн болгон чараларды көрүп жатканын, андан тышкары дүйнөнүн ар кайсы өлкөлөрүнөн жардам берүү сунуштары түшкөнүн белгиледи.
Ошондой эле Сириянын Түркия менен чектешкен аймагында да жер титирөө катталып ондогон адам кайтыш болгону кабарланды. Тагыраагы, 326 адам набыт болуп, миңдей жаран жабыркады. Каза болгондордун саны өсүшү ыктымал.
