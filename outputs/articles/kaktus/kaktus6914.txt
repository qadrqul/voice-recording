"Сорос - Кыргызстан" фондунун жетекчиси Шамил Ибрагимов эмне үчүн УКМКга суракка чакырылганын айтып берди.
Анын айтымында фонд жайгашкан имарат тууралуу сөз болгон.
"23 жылдан бери эч кандай дооматтар болгон эмес. Эмнеге эми бул маселе көтөрүлүп жатканы белгисиз. Билесизби, азыр Сорос жамандалган ар кандай анонимдүү видеолор чыгып жатат. УКМК 23 жыл мурун Сорос фонду имаратты мыйзамсыз ээлеп алган деп айыпталган ошол видеолордун бирине жооп алуу үчүн чакырган. Мен имаратты сатып алуу жана сатуу толугу менен мыйзамдуу болгонун түшүндүрүп чыктым", - деди Ибрагимов.
Ал ошондой эле 2012-жылы фонддон эч кандай арыз түшпөгөнүн белгиледи.
"Жогорку Кеңештин бул чечими бул имараттарды мыйзамсыз алуу маселесине байланыштуу деп ойлойм. 2012-жылдан кийин прокуратура жана салык органы - бала бакчалардын имараттарын ээлеп турушат. Баары мыйзамдуу болуп чыкты деп ойлойм", - деп жооп берди Ибрагимов.
