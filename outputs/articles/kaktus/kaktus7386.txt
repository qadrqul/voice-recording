"102" кызматына "кызды ала-качып кетти" деп пранк кылып чалган жарандар кармалды.
Маалыматка ылайык, 2004-жылы туулган Б.А. аттуу жаран милицияга 4-июлда Ак-Босого жаңы конушунан кызды унаага салып уурдап кетти деп билдирген.
Ошол эле күнү "план перехват" аталышындагы атайын ыкчам операция киргизилип, Калыс-Ордо конушунан "Лексус" үлгүсүндөгү унаанын 1999-жылы туулган Ж.А. аттуу айдоочусу эки иниси менен кармалган.
Тергөө учурунда "уурдалды" деген кыз жигитин тамашалап, "102" кызматына өзү чалгандыгын тастыктаган.
Кармалган жарандарга укук бузуулар кодексинин 132-беренесине (милиция, өрттөн сактоо, медициналык тез жардам өңдүү адистештирилген кызматты билип туруп жалган чакыруу) ылайык чара көрүлөт.
