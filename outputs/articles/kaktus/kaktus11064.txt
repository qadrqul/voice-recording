Өзгөн районунда 22-мартта жер көчкү түшүп, 18 турак үйгө коркунуч жаралган. Буга байланыштуу Карл-Маркс айылына I даражадагы табигый мүнөздөгү өзгөчө кырдаал жарыяланды.
Бүгүнкү күндө абалды өзгөчө кырдаалдар министринин орун басары Акылбек Мазарипов көзөмөлдөөдө. 
Аталган аймактагы жер көчкү түшү коркунучу 2017-жылдын жаз айларында активдешип баштаган. 2022-жылдын 5-сентябрында ӨКМнын кооптуу аймактарга мониторинг жүргүзүү жана божомолдоо департаментинин корутундусу чыгарылып, жашоого кооптуу деп табылган 18 турак үйдүн жашоочуларын көчүрүү керек экендиги эскертилип, сунушталган.
