Мээрим Жуманазарова Бишкекте өтүп жаткан күрөш боюнча (UWW) рейтингдик турниринин жарым финалына чыкты.
Ал 2-июнда 68 килограммга чейинки салмак категориясында 1/4 финалдык бөлүктөн беттешин баштады.
Кыргыз балбанынын биринчи атаандашы Казакстандын спортчусу Елена Шалыгина болду. Беттеш 1:1 эсеби менен аяктап, акыркы упай Жуманазаровага берилгени үчүн жеңишке жетип, жарым финалга жолдомо алды.
Эске салсак, Жуманазарова менен Шалыгина Алматыда өткөн Азия чемпионатында 3-орун үчүн күрөшкөн. Анда казакстандык балбан кыз Жуманазарованын мурдун башы менен сүзүп алган. Алган жаракатынан улам кыргыз балбаны беттешти уланта албай, үчүнчү орунду алдырып жиберген.
