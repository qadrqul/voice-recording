Бүгүн, 10-декабрда, Техникалык себептерге байланыштуу Кыргызстан - Кытай чек арасындагы Торугарт өткөрүү пункту жабылат. Бул тууралуу мамлекеттик чек ара кызматынын коомчулук менен байланышуу бөлүмү кабарлады. 
Мындай чара Кытай тараптын демилгеси менен жасалууда. Торугарт (КР) - Тургат (КЭР) көзөмөл өткөрүү жайларынан автоунааларды да, адамдарды да өткөрүү токтотулду. Кытай тарап анын себептерин техникалык мүчүлүштүктөргө байланыштырды. 
Торугарт (КР) - Тургат (КЭР) өткөрүү пункту өз ишин эртең, 11-декабрда, 9:00дөн баштап кайра жандандырат.
