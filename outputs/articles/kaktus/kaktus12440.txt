Өзгөндөгү Ж. Мойдунов атындагы №11 орто мектептин окуучулары мушташып, бир катар мугалимдер тартиптик жааз алышкан. Билим берүү жана илим министрлиги окуя 17-майда сабактан тышкары убакта болгону билдирген.
Облустук милициядан Kaktus.media мушташтын айрым жагдайларын айтып беришти. Маалыматка ылайык, 8-класстын окуучулары 7-класстын окуучуларынан акча талап кылышкан. 
"Окуянын бардык катышуучулары ата-энелеринин катышуусунда суракка алынды. Окуучулардын айрымдары рэкетчилик болгонун четке кагышууда. Учурда тергөө амалдары улантылууда", - дешет милициядан.
Башкы беттеги сүрөт иллюстрациялык: Сергей Лачугин/rg.ru.
