5-апрелде опера ырчысы, Кыргыз Республикасынын Эл артисти Сталбек Алмасбеков дүйнө салды. Бул тууралуу Маданият, маалымат, спорт жана жаштар саясаты министрлигинен билдиришти.
Сталбек Алмасбеков 1953-жылы Нарын облусунун Жумгал районундагы Көк-Ой айылында туулган.
Ал Мураталы Күрөңкеев атындагы музыкалык-хореографиялык окуу жайда окуган. Андан соң Алматы мамлекеттик консерваториясында музыкалык билим алып бүтүп, азыркы убакка чейин Кыргыз улуттук опера жана балет театрында алдыңкы солист болуп эмгектенип келген.
