Мугалимдердин айлыгын көтөрүү менен бийлик элди алдап жатат. Мындай пикирин экс-депутат Орозайым Нарматова өзүнүн социалдык тармактагы баракчасы аркылуу билдирди.
Анын айтымында, бийлик мугалимдердин айлыгын эс алууга 2 ай гана калганда көтөрүп койду. Мурун мугалимдер 20-30 саат сабак ала алса, мындан кийин мугалимдер көбөйүп, мурункудай саат ала алышпайт. 
­­-Мугалимдердин айлыгы көбөйүп, Кыргызстанда ушундай керемет жаңылык кирди дегендердин бар-жогу, кезектеги бийликтин жазгаруусу, элди алдоосу экен деп кабылдадым,-дейт экс-депутат.
Белгилей кетсек, апрель айынан тартып мугалимдердин айлык маянасы 80 пайызга жогорулаган. Андан сырткары, стимулдаштыруу жагы да каралган – эгер мугалимлдер ийгиликтүү болуп, республикалык, облустук же дүйнөлүк олимпиадаларда жеңүүчүлөрдү чыгара алышса, алар сый акы алышат.
