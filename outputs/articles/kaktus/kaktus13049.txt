Эне жана баланы коргоо улуттук борборунун клиникалык төрөт үйү оңдоп-түздөө иштерине байланыштуу жабылды. Бул тууралуу Саламаттыкты сактоо министрлигинен кабарлашты.
Жаңы Перинаталдык борбордун имаратын Эне жана баланы коргоо улуттук борборунун Клиникалык төрөт үйүнө кошуу максатында жана эски имаратты оңдоо-калыбына келтирүү иштерин жүргүзүү зарыл. Буга байланыштуу төрөт үйү 6-августка чейин жабылат.
Бишкек шаарындагы төрөт үйлөрү жана Чүй облустук бириккен ооруканасынын төрөт бөлүмү Бишкек шаарындагы кош бойлууларды, төрөт учурундагы, төрөгөн аялдарды бекитилген графикке ылайык кабыл алууну камсыздайт.
