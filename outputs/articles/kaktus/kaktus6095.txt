Бүгүн, 24-мартта саат 07:30дар чамасында Бишкектин 7-апрель жана Ахунбаев көчөлөрүнүн кесилишинде кичи автобус жол кырсыкка кабылды. Бул тууралуу ИИМдин кайгуул-күзөт кызматынан билдиришти.
Маалым болгондой, №193 кичи автобустун айдоочусу рулду башкара албай калып, жол жээгиндеги бакты сүзүп, ошол жерден каза болгон. Кырсык болгон учурда кабинада жүргүнчүлөр болгон эмес.
Патрулдук кызматкерлер жеринде иштөөнү улантышууда.
