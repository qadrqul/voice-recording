Кыргызстандан Россиянын Краснодар аймагына контейнерге жүктөп оокатын алып кетүү көйгөйүнө туш болгон Мира Чинцова Kaktus.media редакциясына кайрылды. 
Чинцованын айтымында, ал үй-бүлөсү менен Орусияга биротоло көчүп кетмек. Ал бардык оокатын, анын ичинде машинаны да Россияга жөнөтүүнү пландаштырган.
"10-августта биз контейнер алып, камсыздандырууну кошуп бардык кызматтар үчүн акы төлөнгөнбүз. 18 күндүн ичинде жеткирилерин айтышкан. Жолдошум азыр Россияда жүрөт. Бирок, контейнер дагы деле кете элек. Ал тургай камсыздандыруунун мөөнөтү да бүттү ", - деди Чинцова.
Алардын контейнери Аламүдүн темир жол бекетинде турганын аныктаган. Башкалардыкы ушул жылдын июнь айынан бери жөнөтүлбөй турат. 
Кардарга бош контейнерлер жок жана жандуу кезек күтүү керек, деп түшүндүрүшкөн.
"Бирок, алар бекер вагон жок экенин алдын ала билишкен. Ошого карабай 25 миң сомдук төлөмдү кабыл алышкан. Ал тургай, Өзбекстандан вагон алып келип беребиз, деп убада кылышкан. Бирок, анын бири жок", - деп ал нааразычылыгын айтты.
Чинцова белгилегендей, азыр келишимди бузуу же оокатын жеткирүүнүн башка жолун табуу мүмкүн эмес. "Мен бул жерде эч нерсеси жок жалгыз калдым. Күйөөм да Россияда эч нерсеси жок жүрөт. Бул маселе качан чечилээри белгисиз", - деп Чинцова сөзүн жыйынтыктады. 
Чинцова "Кыргыз темир жолунун" жетекчилигине кайрылган, бирок алар да абалды так түшүндүрүп бере алышкан эмес.
Kaktus.media да "Кыргыз темир жолу" ишканасы менен байланышты, алар кийинчерээк комментарий берүүнү убада кылышты.
