Бишкек шаарынын 4 районуна адамдарды жүздөрүнөн тааный турган видеокамералар орнотулат. Бул туурасында ИИМден билдиришти.
Мындай камераларды колдонуунун башкы максаттарынын бири - шаардын тургундарынын, меймандарынын коопсуздугун сактоо жана коомдук жайларда тартиптин сакталышын толук көзөмөлгө алуу. 
Азыркы учурда республика боюнча коомдук тартипти сактоо, укук бузууларды аныктоо жана ыкчам чараларды көрүү максатында коомдук жайларда 2 миң 177 видеокамера иштеп жатат. Анын ичинен 519 видеокамера адамдардын жүздөрүн аныктоо функциясына ээ. Былтыркы жылы видеокамералар аркылуу 3431 кылмыш жана окуялар аныкталган.
