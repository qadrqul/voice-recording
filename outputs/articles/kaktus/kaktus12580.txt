Футбол боюнча "Мурас" турниринин финалында саламаттыкты сактоонун өкүлдөрүнүн "Ден-соолук" жана өлкөнүн спорттук федерацияларынын "Спорттук федерациясы" командалары беттешет.
"Ден-соолук" командасы жарым финалда Садыр Жапаров ойногон "Президенттин командасы" менен кез келди. Эки таймдын аягында эсеп 1:1 болуп, пенальтилер сериясы жарыяланды. Пенальтилердин жыйынтыгында 4:1 эсеби саламаттыкты сактоо тармагынын командасы утуп кетти.
Өз кезегинде "Спорттук федерациялар" командасы күч түзүмдөрүнүн "Коопсуздук" командасын 5:0 эсебинде утуп алды.
Турнирде 3-орун үчүн "Президенттин командасы" жана "Коопсуздук" командалары беттешет.
