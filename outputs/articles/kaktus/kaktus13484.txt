Президент Садыр Жапаров "Кыргыз Республикасынын жарандарынын жалпыга бирдей аскердик милдети, аскердик жана альтернативдик кызматтар жөнүндө" мыйзамга өзгөртүүлөрдү киргизүүгө кол койду. Бул тууралуу президенттик аппараттын маалыматтык саясат бөлүмү билдирди.
Такталгандай, мыйзам Жогорку Кеңеш тарабынан ушул жылдын 7-июнунда кабыл алынган.
Мыйзамда жогорку окуу жайларынын бүтүрүүчүлөрү үчүн контракт боюнча аскердик кызмат өтөө мөөнөтүн 5 жылдан 10 жылга чейин көбөйтүү каралган.
Мындан тышкары, мыйзам коргоо министрине Куралдуу Күчтөрдүн Башкы штабынын жетекчиси, тиешелүү мамлекеттин башчысынын талабы боюнча аскерге милдеттүүлөрдү белгиленген мөөнөттөн ашык, бирок эки айдан ашпаган мөөнөттө кызматта кармоого укук берет.
Сүрөт башкы беттеги: президенттин басма сөз кызматы
