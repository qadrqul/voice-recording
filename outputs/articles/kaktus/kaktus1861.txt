Бүгүн, 2-июнда Бишкектин Биринчи май райондук сотунда мурунку премьер-министр Өмүрбек Бабановго жаза көрүү чарасы каралып жатат. 
Адвокат Амантур Абдырахманов тергөөчү судья Чынгыз Бердимуратовго ишенбөөчүлүк көрсөтүү өтүнүчү менен кайрылды. Анткени судья "ишке объективдүү мамиле кылган жок", Бабановдун айыбы жоктугун далилдей турган "жактоонун мыйзам чегиндеги талаптарын четке кагат", "бардыгын протоколго киргизет, бирок аны эч жерде чагылдырбайт". 
Учурда судья кеңешүүчү бөлмөдө. 
Тергөө Бабановду эки айга камакка алууну өтүнүп жатат. 
Эске салсак, Өмүрбек Бабановду 31-майда, УКМКда сурак бергенден кийин камакка алышкан.
