Бүгүн, 5-июнда Адахан Мадумаровду кылмыш жоопкерчилигине тартууга макулдук берүү үчүн башкы прокурордун сунушун кароо боюнча түзүлгөн депутаттык комиссиянын биринчи жыйыны өттү.
Комиссиянын мүчөлөрү төраганы шайлашты. Буга ылайык, төрагалыкка Динара Ашимова дайындалды.
Эл өкүлүнүн Kaktus.media сайтына билдиргенине караганда, комиссиянын мүчөлөрү кол коюуга каршы, башкы прокурордун бир нече баяндамасын алышкан, бирок аны окуп чыгууга үлгүрө элек.
Эске салсак, Жогорку Кеңешке башкы прокурор Курманкул Зулушевден Мадумаровду кылмыш жоопкерчилигине тартууга макулдук берүү сунушу түшкөн. Депутатка карата массалык баш аламандыкка даярдануу жана бийликти күч менен басып алууга боюнча берене менен айып коюлуп жатканы айтылган. 
Парламент сунушту карап, анын чечимин депутаттардын талкуусуна коё турган комиссия түздү.
Мадумаров өз кезегинде бардыгына даяр экенин, атүгүл мүмкүн болгон камоого да даяр экенин билдирген. Депутат Кемпир-Абад боюнча айтылган сындар, казинонун ачылышы жана ММКлар тууралуу жаңы мыйзам Башкы прокуратуранын айыптоосуна негиз болду деп эсептейт.
