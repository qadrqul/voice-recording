Бишкектеги Asia Mall соода борборунун үстүнкү кабатында өрт чыкты. Анда чатырдан чыгып жаткан кара түтүндү окурмандар тартып алышкан.
Өзгөчө кырдаалдар министрлигинен өрт чыкканын тасктыкташты. Маалымат куткаруучуларга саат 17:04 чамасында түшкөн. Жерине 4 өрт өчүрүүчү унаа жана авто шаты чыгып, саат 17:28де өрт чектөөгө алынды. Учурда өрттү толук өчүрүү иштери жүрүп жатканын айтышты.
Asia Mall соода борборунун жетекчилиги Kaktus.media сайтына өрт 3-кабаттагы тамактануучу жайлардын биринде чыкканын айтты. Ошондой эле өрт өчүрүүчүлөр убагында иш алып барышканын, адамдар эвакуацияланганын кошумчалашты.
