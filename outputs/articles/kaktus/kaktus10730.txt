Чүй облусунун Токмок шаарында 24 жаштагы жигит көп кабаттуу имараттан боюн таштоого аракет жасады. Ал аман-эсен куткарылганын ӨКМнын маалымат кызматынан кабарлашты.
Белгилүү болгондой, курулушу бүтө элек 9 кабаттуу турак үйдөн 24 жаштагы А.Ж. аттуу жигит секирип, өз өмүрүн кыюуга аракет кылган. 
Жерине ыкчам түрдө 4 куткаруучу тартылып, жогоруда аталган жаранды сүйлөшүү жолу менен аман-эсен алып түшүп, жакындарына өткөрүп беришти. 
Алдын ала маалымат боюнча, жигиттин абалы туруктуу.
