Жогорку Кеңештин депутаты Жеңишбек Токторбаев дыйкандар үчүн жер салыгын кайра карап чыгууну жана көбөйтүүнү сунуштады. Тиешелүү мыйзамдын долбоору коомдук талкууга коюлду.
Документке ылайык, 2008-жылы айыл чарба багытындагы жерлерди пайдалангандыгы үчүн жер салыгынын негизги ставкалары 1998-жылы жүргүзүлгөн эсептөөлөр боюнча киргизилген. Андан бери бир да жолу өзгөргөн эмес.
"Учурда буудай данынын базар баасы республика боюнча орточо эсеп менен центнерине 3000-3100 сомду түзөт. Баалардын жана айыл чарба өндүрүшүнүн шарттарынын өзгөрүшүн эске алуу менен жер салыгынын ставкаларын кайра эсептөө зарылчылыгы келип чыкты", - деп жазылат документте.
Буга ылайык, "КР Салык кодексине өзгөртүүлөрдү киргизүү жөнүндө" мыйзам долбоору иштелип чыкты.
Ал кабыл алынса 2026-жылдын 1-январынан тартып дыйкандар үчүн жер салыгы өзгөрөт.
