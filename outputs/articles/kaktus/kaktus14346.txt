Ала-Бука райондук "Жайыт комитетинин" төрагасы пара талап кылган деген шек менен кармалды. Бул туурасында УКМКдан кабарлашты. 
Белгилүү болгондой, УКМКга Өзбекстандын жараны кайрылган. Ал 9 баш бодо малды мыйзамсыз кармап, ээлерине кайтарып берүү үчүн 2000 доллар акча талап кылып жаткан Ала-Бука районунун Көк-Таш а/а "Жайыт комитетинин" төрагасы К.у.Кга карата чара көрүүнү суранган. 
Бул фактынын негизинде 208-беренесинин 2-бөлүгүнүн 4-пункту (Опузалап талап кылуу) менен кылмыш иши козголгон.
