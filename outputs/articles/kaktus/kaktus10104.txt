Ноокатта тамактануучу жайда 7 жаштагы баланы белгисиз жаран урду. Учурда бул окуя боюнча териштирүү жүрүп жатканын Ош ОИИБден кабарлашты. 
Белгилүү болгондой, 27-январда социалдык тармактарда Ош облусунун Ноокат районунун аймагында жаш баланы белгисиз жаран уруп жаткандыгы боюнча видео жарыяланган. Бул факты боюнча Ноокат РИИБдин кызматкерлери тарабынан кечиктирилгис чара көрүлгөн.
Териштирүүнүн жүрүшүндө 26-январда саат 19:20 чамасында Ноокат шаарынын борбордук базарында жайгашкан "Элдос" кафесинде 7 жаштагы М.Аны 30 жаштагы О. уулу Т. уруп, денесине жараат келтирген. Балага карата соттук- медициналык экспертиза дайындалып текшерүү иштери жүргүзүлүүдө . 
 Милициядан кошумча маалымат берилерин айтышты.
