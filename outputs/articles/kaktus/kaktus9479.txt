Садыр Жапаров "Гиннесстин рекорддор китебине" кирген манасчы Рысбай Исаков менен жолугушту. Президенттин администрациясынан кабарлашкандай, өлкө башчы манасчыны ийгилиги менен куттуктады.
Манасчы Рысбай Исаков президентке чыгармачылыктын бул түрүн колдоп жатканы үчүн ыраазычылык билдирип, келечектеги пландары, "Манас" театрынын алдында манасчылар мектебин ачуу ниети менен бөлүштү.
Белгилей кетсек, Түркиянын Бурса шаарында өткөн Манас айтуу жумалыгында Рысбай Исаков 124 саат улуу баян айтып "Гиннесстин рекорддор китебине" кирген.
