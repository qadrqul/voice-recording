Ички иштер министрлигинин башчысынын буйругу менен ыкчам топтор түзүлүп, алар Баткен облусунун Лейлек районуна жөнөтүлгөн. Бардык тергөө иш-чаралары жүргүзүлүп, сотко чейинки өндүрүштүн 527 материалы каралды. 330дан ашык экспертиза дайындалып, анын ичинде өрт-техникалык, жарылуучу, баллистикалык, медициналык да бар. Учурда экспертизалардын жыйынтыгы 50% даяр. Бул тууралуу ИИМдин тергөө кызматынын улук тергөөчүсү Азамат Дүйшеналиев маалымат жыйында билдирди.
"Экспертизалар боюнча бардык корутундулар даяр болгондон кийин, тииешелүу адамдардын фамилиялары ачык айтылат, азырынча аларды атай албайм", - деди Дүйшеналиев.
