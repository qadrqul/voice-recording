Жалал-Абадда мугалим окуучулардын колуна ийне сайган. Окуя 24-октябрында Ала-Бука районунун Ак-Коргон айылындагы Ч.Айтматов атындагы №40 жалпы орто билим берүү мектебинде болгон.
Билим берүү жана илим министрлигинин маалыматына ылайык, кыргыз тили жана адабияты мугалими Г.А. тапшырма аткарбагандыгы үчүн 5-класстын окуучуларынын колуна ийне сайган.
Министрлик окуучулар, тарбиялануучуларга карата зордук-зомбулук көрсөтүүгө эч кимдин акысы жок экенин эскертти.
Учурда окуя боюнча Ички иштер министрлигине билдирилип, териштирүү иштери башталган.
