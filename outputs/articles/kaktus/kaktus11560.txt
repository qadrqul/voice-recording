Айсулу Тыныбекова Казакстанда өтүп жаткан Азия чемпионатында алтын байгеге ээ болду. Финалдык беттеште монголиялык спортчу Орхон Пуревдорж менен кез келип, 9:5 эсебинде жеңишти камсыздай алды.
Пуревдорж буга чейин да Азия биринчилигинин финалында Айсулуу Тыныбекова менен кез келип, анда кыргыз балбаны утулуп калган.
Бирок оюндан кийин монгол балбанынан допинг чыгып, Пуревдорж 4 жылга күрөштөн четтеген.
Муну менен Айсулуу Тыныбекова бешинчи жолу Азия чемпиону аталды.
