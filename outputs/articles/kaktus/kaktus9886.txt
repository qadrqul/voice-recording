Экс-депутат Канат Исаев УКМКнын СИЗОсунан бошотулду. Бул тууралуу Kaktus.media сайтына укук коргоо органдарынан билдиришти.
Айтымдарында, бүгүн, 11-январда Биринчи Май райондук сотунун судьясы Марат Сыдыков Исаевдин баш коргоо чарасын үй камагына өзгөрттү.
Белгилесек, Канат Исаев былтыр 23-октябрда кармалып, Биринчи Май райондук соту экс-депутатты камакка алуу чечимин чыгарган. 21-ноябрда ушул эле райондук соттун чечими менен Исаев 23-декабрга чейин камакта калтырылган.
Кийинчерээк Биринчи Май райондук соту Исаевге массалык баш аламандыкка даярдануу жана бийликти күч менен басып алуу боюнча айып тагылып жатканын билдирген.
