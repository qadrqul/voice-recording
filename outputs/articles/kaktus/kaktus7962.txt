Чүйдө аялын сабаганга шектүү чет өлкөгө качууга аракет кылып жатканда колго түшүрүлдү. Маалыматты Чүй ОИИББдин басма сөз кызматынан кабарлашат.
Анда 16-августта денесинен жаракат алган 28 жаштагы келин Улуттук госпиталга кайрылганы айтылат. 
Ал 15-августта Сокулук районунда күйөөсү ур-тепкиге алганын айтып, арыз менен кайрылган. Келиндин денесинен алган жаракатынын оордугун аныктоо үчүн соттук-медициналык экспертиза дайындалды. Учурда бул факты боюнча кылмыш иши козголду.
