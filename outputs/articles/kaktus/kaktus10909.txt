Ысык-Көл облусунун тургунунан баңгизат табылды. Бул тууралуу облустук ички иштер башкармалыгынын басма сөз кызматы билдирди.
Белгиленгендей, Ысык-Көл облусунун ИИБнын ыкчам кызматкерлерине үйүндө ири өлчөмдөгү баңгизаттарды сактап жүргөн айыл тургуну тууралуу маалымат түшкөн.
Көп өтпөй кылмышка шектүүнүн өздүгү такталган. Ал Ысык-Көл районунун Ананьево айылынын 57 жаштагы тургуну И.З. Милиция кызматкерлери анын үйүн тинтүү учурунда 15 килограммдан ашык марихуана салынган пакетти табышкан.
Шектүү үй камагына чыгарылган. Учурда тергөө иштери жүрүп жатат.
