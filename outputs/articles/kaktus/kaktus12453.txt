24-майда күтүлүп жаткан нөшөрлүү жаан-чачынга байланыштуу Ош жана Жалал-Абад облустарынын тоолуу жана тоо этектериндеги райондорунда сел жүрүп, дарыяларда суунун деңгээли көтөрүлүшү мүмкүн. Бул тууралуу Кыргызгидромет маалымдады.
Белгилүү болгондой, 23-24-майда жамгыр жаап, Кыргызстандын тоолуу аймактарында, Каракол - Эңилчек автоунаа жолунун 74-86-чакырымдарында (Чоң-Ашуу ашуусу), Барскоон - Ак-Шыйрак автоунаа жолунун 52-68-чакырымында (Сөөк ашуусу) кар көчкү түшүүcү күтүлөт. 
"Автоунаалардын ортосундагы 500 метрлик аралык кыймылы чектелиши зарыл", - деп айтылат маалыматта.
