Улуттук коопсуздук мамлекеттик комитетинин төрагасы Камчыбек Ташиев кечээ, 17-июлда маркум Чубак ажы Жалиловдун ысымын алып жүргөн мечитти ачты. Журналист Өткүрбек Рахмановдун айтымында, мечиттин курулушун Мамлекеттик комитеттин башчысы жана анын туугандары каржылаган.
"Аалым Чубак ажынын мечити" (расмий аталышы) Жалал-Абад облусунун Сузак районундагы Барпы айылында курулган.
Ошондой эле, мечиттин ачылыш аземине Чубак ажы Жалиловдун атасы, анын уулдары, муфтий Замир кары Ракиев, мурдагы муфтий Максат ажы Токтомушев, белгилүү дин аалымдары, ошондой эле жергиликтүү тургундар жана жергиликтүү бийлик өкүлдөрү катышкандыгы маалымдалды.
Ачылгандан кийин маркум Чубак Жалиловдун жаркын элесине арналган эскерүү дубасы окулду.
