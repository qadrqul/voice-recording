Бүгүн, 6-октябрда Жогорку Кеңештин жыйынында президенттин жана министрлер кабинетинин парламенттеги өкүлү Алмазбек Абытов менен вице-спикер Нурбек Сыдыгалиев айтыша кетишти. 
Бул жыйында төрт аткаминердин талапкерлиги каралып жаткан.
Депутаттар министрлер кабинетинин башчысы Акылбек Жапаровду парламентке чакырып, талапкерлерди тааныштырууну талап кылышты. Абытов маселе добушка коюлганда вице-спикерден сөз берүүнү суранган. Бирок Сыдыгалиев андан баш тартып, андан сүйлөбөй турууну талап кылды.
Ошентсе да талаш-тартыштан кийин депутат Абытовго сөз берди. Ал Жапаров парламентке убактысы болсо келерин түшүндүрдү.
