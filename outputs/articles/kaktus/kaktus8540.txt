Кыргыз-Тажик чек арасында болгон кагылышуудан улам Баткен облусунан Кыргыз-Өзбек эл аралык университетине эвакуацияланган келин көз жарды. Эркинбек кызы Гүлиза 19-сентябрь күнү уулдуу болду. Ал Баткен облусунун Кара-Булак айылынын жашоочусу.
Аталган окуу жайдын маалымтана караганда, ымыркайга таенеси өлкөбүздө тынчтык болсун деп Тынчтык деген ысым ыйгарышты. Көз жарган келин Кыргыз-Өзбек эл аралык университетинин медициналык колледжинин бүтүрүүчүсү. 
Буга чейин Кыргыз-тажик куралдуу кагылышуусунда Ош облусуна эвакуацияланган келин көз жарып, баласына каргашалуу окуяда курман болгон Эламан Ураимовдун урматына Эламан деген ысым койгон.
