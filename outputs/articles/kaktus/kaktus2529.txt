Бүгүн, 11-июлда саат 11:20 чамасында Ош-Эркеч-Там унаа жолундагы кырсыктан эки адам каза болду.
Кыргызстандын Өзгөчө кырдаалдар министрлигинин маалыматы боюнча, Алай районунун Кара-Булак айылынын аймагында Lexus 570 жол тандабас унаасы менен Toyota Corolla кагышкан.
Натыйжада, экөө - Тойота Короллада болгон бир эркек жана бир аял ошол жерден көз жумган. Дагы экөө ооруканага жеткирилген.
Мындан тышкары, Lexus 570тин айдоочусу гана болгон, ал дагы жаракат алган.
Кырсык болгон жерге төрт куткаруучу тартылып, алар маркумдун сөөгүн унаадан чыгарып, Ички иштер министрлигине өткөрүп беришкен.
Учурда каза болгондордун жана жаракат алгандардын аты-жөнү такталууда.
