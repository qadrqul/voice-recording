Караколдогу көл жээктен алыс эмес жерде эркек кишинин жансыз денеси табылды. Бул тууралуу Ысык-Көл облусунун ички иштер башкармалыгы маалымдады.
Белгилүү болгондой, 18-июль күнүн саат 10:35тер чамасында милицияга Каракол шаардык пляжынан "Пристань" аймагына жакын жерде эркек кишинин жансыз денеси жатканы тууралуу билдирүү түшкөн.
"Сөөк 2-3 ай жатканы, аны иттер кемирип кеткени аныкталган", - деп айтылат маалыматта.
Өлүмдүн себебин аныктоо үчүн маркумдун сөөгү Бишкек шаарына жөнөтүлгөн.
