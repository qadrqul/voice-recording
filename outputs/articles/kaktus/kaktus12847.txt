Бишкектин Октябрь районуна караштуу "СырБазанын" кампасында чоң өрт чыкты.
Өзгөчө кырдаалдар министрлигинин маалыматына караганда, 9-июнга караган түнү Матросова көчөсүнүн боюнда жайгашкан кампалардан өрт чыккан.
Окуя болгон жерге 10 өрт өчүрүү кызматы, ички иштер органдарынын 3 бригадасы, тез жардам бригадасы жана "Тазалык" ишканасынын суу ташуучулары келишкен.
Өрт саат 04:39да чектөөгө алынып, өчүрүү иштери уланууда.
Өрттүн аянты болжол менен 3,8 миң чарчы метрди түзгөн. Өрт өчүрүүчүлөр кампалардагы ламинаттарды, курулуш материалдарын, эшиктерди, жуучу каражаттарды, ошондой эле 22 кычкылтек баллондорун, жарылуу коркунучу бар 5 газ баллондорун өрттөн сактап калууга жетишкен.
А бул сүрөттөрдү kaktus. media редакциясынын катталуучулары жиберген
