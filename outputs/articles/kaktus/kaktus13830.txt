Ала-Арча капчыгайында атасы менен кызы дайынсыз болуп изделип жаткан. Бүгүн, 6-августта алардын сөөгү табылганын ӨКМдан ырасташты.
Маалым болгондой, 1982-жылы туулган М. Б. жана анын 2015-жылы туулган кызы 3-август күнү Ала-Арча тоосуна чыгып, андан кийин дайынсыз болуп жатканы тууралуу маалымат түшкөн. 
Бүгүн, 6-августта издөө иштерине 9 куткаруучу, дрон менен 1 офицер жана туугандарынан 15 адам тартылган.
Куткаруучулар саат 15:30да эркек кишинин сөөгүн таап, суудан алып чыгып, ИИМ кызматкерлерине өткөрүп беришти. Ал эми кызынын сөөгү кийинчерээк табылды.
