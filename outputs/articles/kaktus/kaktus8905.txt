Ошто 32 жаштагы жаран мурдагы аялын өлтүргөнгө шектелип кармалды. Ош шаардык ички иштер башкармалыгынан кабарлашкандай, келин бычактан алган жаракатынан улам каза тапкан.
Белгилүү болгондой, адам өлтүрүүгө шектелип жаткан 32 жаштагы Ж.И. коӊшу Өзбекстандан кармалып, Ош шаарына алынып келди. Учурда анын үстүнөн адам өлтүрүү беренеси (122-берене) менен кылмыш иши тергелүүдө. 
Окуя 3-октябрда катталган. Анда Ж.И. мурдагы аялын өлтүрүү максатында ал жашаган үйгө барып, келинге бир нече ирет бычак сайып, изин жашырып кеткен. Анын кесепетинен 1998-жылы туулган келин окуя болгон жерде көз жумган.
