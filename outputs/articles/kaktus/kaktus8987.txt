Кемпир-Абад маселеси боюнча Равшан Жээнбеков кармалды. Бул туурасында жактоочу Замир Жоошев билдирди.
Буга чейин Кемпир-Абадды коргоо комитетинин мүчөсү болгон Равшан Жээнбеков "Массалык башаламандык уюштуруу" беренеси боюнча ИИМдин тергөө кызматы тарабынан суракка чакыртылган. 
"Азыр кармалды. Кечээ, 22-октябрда Кемпир-Абадды коргоо комитети түзүлгөн. Анын мүчөлөрү массалык башаламандык уюштурууну көздөшкөн эмес, болгону аталган маселенин айланысында биригели деп чечишкен. Алар коомдук жайда, ачык эле чогулушушкан. Себеби Кыргыз Республикасынын 36-беренесине ылайык ар бир адам биригүү эркиндигине укуктуу. Равшан Джеенбеков Кемпир-Абад маселесине байланыштуу кармалган биринчи оппозициялык саясатчы", - деп жазды жактоочу.
