Түркиянын Мендерес шаарында Измирге жакын жерде өрт өчүрүүчү тик учак кулап түштү. Бул тууралуу Кыргызстандын Стамбулдагы башкы консулдугунан билдиришти.
Түркиянын Айыл чарба министрлигинин маалыматы боюнча, тик учакта төрт адам болгон - алардын үчөө Кыргызстандын жараны болгон. Кыргызстандын жарандарынын бири тирүү табылды - бул тик учактын учкучу. Ал тез арада ооруканага жаткырылды. Калгандарды издөө иштери уланууда.
Түрк басылмаларынын маалыматына караганда, бул тик учак Измирдеги токой өрттөрүн өчүрүүгө катышкан. Экипаж менен байланыш саат 23:53тө тик учак суу алып жатканда үзүлгөн. Алдын ала маалыматтарга караганда, учак сууга көтөрүлгөндөн кийин Тахтали дамбасына кулап түшкөн.
Башкы консулдуктун кызматкерлери окуя болгон жерге бардык чоо-жайын тактоо жана Кыргызстандын жарандарына бардык керектүү жардамдарды көрсөтүү үчүн барышкан.
