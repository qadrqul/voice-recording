Быйыл Кадыр түн 27-апрелден 28-апрелге караган түнгө туура келет. Бул тууралуу Казакстан мусулмандарынын дин башкармалыгы билдирди. Мындай чечимди Кыргызстан, Өзбекстан жана Казакстандын дин кызматкерлери биргелешип кабыл алышты.
"Рамазан айы 2-апрелде башталып, 1-майда аяктайт. Орозо 30 күнгө созулат. Орозо айт 2-майда, ал эми Кадыр түн 27-апрелден 28-апрелге караган түнү белгиленет", - деп айтылат маалыматта.
Белгилей кетсек, Кадыр түн Мухаммед пайгамбарга Курандын түшүрүлүшүнүн башталышы болуп эсептелет. Бул түнү дүйнөнүн бардык жеринде мусулмандар намаз окуп, куран окушат.
Быйыл Орозо айт кайсы күнү болорун бул жерден окуңуз.
