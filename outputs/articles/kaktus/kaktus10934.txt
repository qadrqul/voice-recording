Кыргыз-өзбек мамлекеттик чек арасындагы "Достук – Автодорожный" көзөмөл-өткөрүү пунктунда унаалардын топтолушу байкалууда. Бул тууралуу КР чек ара кызматынан билдиришти.
Маалым болгондой, бүгүн, 15-мартта саат 17:55те Өзбекстандын "Дустлик - Автодорожный" көзөмөл-өткөрүү пунктунда жүк ташуучу жана жеңил унааларды каттоо системасында мүчүлүштүктөр болгон. Кыргызстандын чек арачылары айдоочулар арасында учурдагы кырдаалдытүшүндүрүү иштерин жүргүзүүдө.
Белгилей кетсек, жарандар "Достук" өткөрмө бекетинен кадимки тартипте өтүп жатышат.
