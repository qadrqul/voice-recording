Бишкекте 48 жаштагы аялдын өлүмүнө шектүү адам кармалды.
Октябрь РИИБден билдиришкендей, 3-сентябрда "Көк-Жардагы" жеке үйлөрдүн биринен болжол менен 40-45 жаштардагы белгисиз аялдын жансыз денеси табылган. Анын денесинде зордук-зомбулуктун белгилери бар болчу.
Жабырлануучунун өздүгү такталып, 1972-жылы туулган М.З. атуу жаран экени аныкталды.
Милиция кызматкерлери киши өлтүрүүгө шектүү делген 1991-жылы туулган И.Э.ни изи сууй электе кармашкан.
"Кармалган жарандын көрсөтмөсүнө ылайык, ал мас абалында кылмыш кылган. Оозеки чырдан улам ал М.З.нын муунтуп, натыйжада аял каза тапкан", - деп билдиришти милициядан. 
Учурда экспертизалар дайындалып, тергөө иштери уланууда.
