"Ош базарда" контейнерлер жана күркөлөр күйдү. Өзгөчө кырдаалдар министрлигинен билдиришкендей, жабыркагандар болгон жок.
Такталгандай, 27-майда Кулиев көчөсүндө, тактап айтканда, "Ош базарында" бири-бирине жанаша жайгашкан 2 контейнердин чатыры, жыгач устундуу калай менен жабылган 4 павильон күйдү. Мындан сырткары базардын административдик имаратынын чатырынын 30% күйүп, өрт өчүрүүчүлөрдүн ыкчам аракетинен улам имараттын дубалы, ичи, ошондой эле жогоруда аталган 6 күркөдөгү буюмдар сакталып калды.
Маалыматка ылайык, аталган 6 күркөдө (павильон) ашкана, дүкөн, чачтарач, ветаптека жайгашкан. 
Өрт саат 12:37де чектөөгө алынып, саат 12:56да өчүрүлгөн. Учурда кырсыктын келип чыгуу себеби такталууда.
