Эртең, 18-ноябрда Бишкектин райондорунун биринде таза суу өчүрүлөт, деп билдирди борбор калаанын мэриясынын басма сөз кызматы.
Саат 09:00дөн 18:00гө чейин Абакан, Волков, Садыгалиев көчөлөрүндө, Дэн Сяопин проспектиси жана темир жол линиясында суу болбойт.
"Бишкексууканалдан" билдиришкендей, бул учурда алар "Киркомстром" суу алгычында жана шаардык суу түтүктөрүндө оңдоп-түзөө иштерин жүргүзүшөт.
Бишкек мэриясы калкты жана мекемелерди кырдаалга түшүнүү менен мамиле жасап, ичүүчү сууну камдап алууну суранат.
