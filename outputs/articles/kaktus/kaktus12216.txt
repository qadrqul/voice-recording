Ош шаарында мыйзамсыз кумар оюндары үчүн мекеме аныкталып, анын ишине бөгөт коюлду. Бул тууралуу КР УКМКнын басма сөз кызматы билдирди.
Маалыматка ылайык, 2023-жылдын 27-апрелинде күч органдары мыйзамсыз иштеп жаткан кумар оюндарын ойноочу жайды тинтүү учурунда 327 миң сом жана 16 персоналдык компьютер табылган.
Аталган мекеменин жетекчиси, КР жараны Ж.А.дан 597,2 миң сом, 4800 доллар, 4000 рубль жана төрт системалык бирдик табылган.
Уруксатсыз иштеп жаткан оюн-зоок жайларын аныктоо жана бөгөт коюу иштери уланууда.
