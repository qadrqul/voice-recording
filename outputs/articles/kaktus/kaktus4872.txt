"Манас" аэропортунда кармалган Жогорку Кеңештин мурдагы депутаты Бакытбек Калмаматов Ахматбек Келдибеков менен бирге кичи ажылыкка учуп кетмек. Бул тууралуу Kaktus.media редакциясына Калмаматовдун өкүлү Айым Камчыбекова билдирди.
Анын айтымында, кечээ, 21-декабрда расмий органдар Калмаматовдун өлкөдөн чыгуусуна чектөөлөр бар же жок экенин текшерип, бирок эч нерсе табышкан эмес.
"Саат 02:00дө "Манас" аэропортунун чек арачылары адегенде чуркап кирип Калмаматовду кармоо боюнча буйрук бар экенин айтып, андан соң ыкчам кызматкерлер келип, УКМКга алып кетишкен", - деди Камчыбекова.
Ал белгилегендей, Калмаматов 10 сааттан ашык тергөөчүлөр тарабынан суракка алынган. Алар мыйзам боюнча 8 сааттан ашык эмес суракка алууга милдеттүү болгону менен тыныгуу жарыялашкан эмес.
"Менин билишимче, эки кылмыш иши козголгон, бирок так эмне экенин билбейм", - деп түшүндүрдү Камчыбекова.
Ал ошондой эле Калмаматов Ахматбек Келдибеков, Мыктыбек Арстанбек жана башкалар менен бирге чакан ажылык сапарга жөнөгөнүн айтты. Анда кайра кайтып келүүгө билети болгон.
