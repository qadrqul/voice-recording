УКМК тарабынан кримтөбөл Камчы Асанбектин уюшкан кылмыштуу тобунун дагы бир мүчөсү кармалды. Коопсуздук комитетинин маалыматына караганда, ал ири суммадагы акча каражатын алууга шектелүүдө.
Белгилүү болгондой, буга чейин УКМК тарабынан 208-берененин 8-бөлүмүнүн 2-пункту (Опузалап талап кылуу) боюнча кылмыш иши козголгон. Анын алкагында мурда үч жолу соттолгон, учурда Жазаларды аткаруу кызматынын №31 мекемесинде жаза мөөнөтүн өтөп жаткан 1984-жылы туулган Нарын облусунун тургуну О.уулу Н. кармалды. 
Кармалган О.уулу Н. УКМКнын тергөө камак жайынын убактылуу кармоочу жайына киргизилди. Учурда тергөө иш-чаралары улантылып жатат.
