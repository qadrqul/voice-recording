Жогорку Кеңештин 1-марттагы жыйынында депутат Арсланбек Малиев Билим берүү жана илим министрине талапкер Каныбек Иманалиевге Нарын дарыясынан крокодил табылган, табылбаганына кызыкты.
Анын суроосуна Иманалиев: 
"Крокодил эмес ит балык да таба алышкан жок",-деп жооп берди.
Эске салсак, Каныбек Иманалиев 2019-жылы депутат болуп турганда Жогорку Кеңеште сүйлөп жатып "ага каршы кылмыш ишин ачып, далил табуу Нарын дарыясынан крокодил табуу менен барабар экенин" айткан.
1-мартта министрликке талапкерлиги каралып жатканда Арсланбек Малиев ошол окуяны эске салды.
Белгилей кетсек, жыйында депутаттар Иманалиевдин талапкерлигин колдошту.
