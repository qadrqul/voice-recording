Бүгүн, 9-февралда Ленин райондук сотунда "Азаттыктын" ишмердүүлүгүн токтотуу боюнча Маданият, маалымат, спорт жана жаштар саясаты министрлигинин доо арызы каралды.
Анда доогерлер белгисиз себептер менен сотко келбей калганын судьянын катчысы айтты. Сотко төрагалык кылган Дамира Сагынбекова Маданият министрлигинен экспертиза дайындоо жана ишти башка күнгө жылдыруу боюнча арыз түшкөнүн билдирди.
"Азаттыктын" жактоочусу Тимур Султанов экспертиза дайындоону кийинкиге жылдырып, доогердин катышуусунда кароо өтүнүчүн келтирди.
Жыйынтыгында соттук отурум 20-февраль саат 09:30га жылдырылды.
