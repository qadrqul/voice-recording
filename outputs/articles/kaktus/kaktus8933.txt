Баткен облусунун Кадамжай районунда белгисиз адамдардын кол салуусунан ата-бала каза тапты. Облустук ички иштер башкармалыгынан бир үй-бүлө мүчөлөрүнө кол салуу болгон дешет.
Бул факты боюнча милицияга 18-октябрда саат 22:30 чамасында билдирүү түкшөн. Анда Көк-Талаа айылында жансыз денелер табылганы айтылган. Жерине барган милиция кызматкерлери эки эркектин жансыз денесин аныкташкан. Бул факты боюнча "Эки же андан көп адамды өлтүрүү" беренеси боюнча кылмыш иши козголду.
Күч түзүмдөрүндөгү өздүк булактардан окуя тоноодон улам келип чыкканы белгилүү болду. Кол салуудан ата-бала каза таап, аял киши сабалды. Ошондой эле тоноочулар үйдү өрттөөгө аракет кылышканы белгиленди.
