Кыргызстандык окуучулар өспүрүмдөр арасындагы математика боюнча Эл аралык Аль-Хорезми олимпиадасында алтын, күмүш жана коло медалдарга ээ болушту. Бул тууралуу Билим берүү жана илим министрлигинен кабарлады.
Олимпиада 29-майдан 4-июнга чейин Өзбекстандын Ташкент шаарында өтүп, ага Кыргызстан, Казакстан, Азербайжан, Тажикстан жана Өзбекстандан 72 окуучу катышкан.
Олимпиаданын жыйынтыгы боюнча төмөндөгү окуучулар медаль утушкан:
1. Корнияш Фёдор, Е.Б. Якир атындагы № 61 автордук физика-математикалык мектеп-лицей окуу комплекси – алтын медаль;
2. Акенеев Тимур, "Газпром Кыргызстан" мектеби – күмүш медаль;
3. Мусаходжаев Султан, Бишкек шаарындагы №70 окуу-тарбиялык комплекс мектеп гимназиясы – коло медаль.
