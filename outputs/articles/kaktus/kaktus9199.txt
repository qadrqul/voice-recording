Жалал-Абад облусунда Эски-Масы сайында белгисиз аялдын жансыз денеси табылган. Маркум киши колдуу каза болгонун облустук ички иштер башкармалыгынан билдиришти.
Белгилүү болгондой, 8-ноябрда саат 10:10 чамасында Ноокен РИИБине жергиликтүү тургундан маалымат түшкөн. Анда Алаш сайында 25-30 чамасында аял кишинин жансыз денеси жаткандыгын кабарлаган. 
Окуя болгон жерге ыкчам тергөө тобу барып кароо жүргүздү. Жансыз денеге соттук-медициналык тиешелүү экспертизалар дайындалды. 
Алдын ала текшерүү учурунда маркум киши колдуу каза тапканы, ал Базар-Коргон районунун 19 жаштагы А.А. аттуу тургуну экендиги аныкталды. Бул факты боюнча 122-берене (Адам өлтүрүү) менен кылмыш иши козголуп, ыкчам иликтөө иштери жүргүзүлүп жатканы белгилүү болду.
