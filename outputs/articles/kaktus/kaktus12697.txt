Чүйдүн Люксембург айылындагы мектепте бүгүн, 1-июнда өрт чыкты. Өзгөчө кырдаалдар министрлиги өрт саат 14:54дө толук өчүрүлгөнүн кабарлады. 
Такталгандай, Люксембург айылындагы Я.Ваккер атындагы орто мектептин чатырынан чыккан өрттү өчүрүүгө ӨКМдан 4 күжүрмөн эсеп, "Кант" авиабазасынан 1 өрт өчүрүүчү күжүрмөн эсеп, айыл аймактын 2 суу ташуучу унаасы, ошондой эле автошаты тартылган. Тилсиз жоо саат 14:40та чектөөгө алынып, бат эле өчүрүлдү.
Учурда өрттүн келип чыгуу себеби такталууда. Алдын ала маалымат боюнча жабыркагандар жок.
