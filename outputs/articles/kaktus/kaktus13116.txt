Гольф боюнча 13-ирет өтүп жаткан "Балдар үчүн гольф" кайрымдуулук турниринде 1 миллион 473 миң 323 сом чогулду. Бул тууралуу Help The Children SKD кайрымдуулук фондунан билдиришти.
Каражаттын негизги бөлүгүн (940 миң сом) өнөктөш ишканалар которгон. Меймандар да жеке салымдарын кошушкан.
Чогулган бардык каражаттар балдардын онкогематология бөлүмү үчүн инклюзивдик аянтчаны курууга жумшалат.
Жалпысынан балдар аянтчасын курууга 3,5 миллион сом керектелет. Калган сумманы чогултууга каалаган каалоочулар салым кошуп, "Элсом" фондуна которсо болот: 0508 103 103, 0509 103 103.
