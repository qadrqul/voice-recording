Талас шаардык мэриясынын жана шаардык кеңештин кызматкерлери коррупцияга шектелип кармалды. УКМКнын маалымат кызматынан билдиргендей, чиновниктер муниципалдык менчиктеги жер тилкелерин ижарага берүүдө жең-ичинен сүйлөшүп алышып, сый акы алып жүрүшкөн.
Каржы министрлигинин Ички аудит кызматынын корутундусуна ылайык, жогорудагы коррупциялык схеманын натыйжасында 2020-2022-жылдар аралыгында муниципалдык жер тилкелерин пайдалангандыгы үчүн ижара акысын төлөбөй коюу түрүндө мамлекеттик бюджетке келтирилген зыян 30 миллион сомдон ашык сумманы түзгөн.
Учурда тергөө иш-чаралары жүргүзүлүп, кармалгандарга карата баш коргоо чарасын тандоо каралууда.
