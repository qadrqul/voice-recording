Бүгүн, 7-июнда, Эски аянтта өкмөт үйүнүн алдында "Сапат" мектебинин негиздөөчү президенти Орхан Инандыны табуу талабы менен митингдер уланууда.
"Албетте, буга чейин анын билим берүү ишмердүүлүгү жөнүндө билбеген көпчүлүк кыргызстандыктар үчүн ал жөн гана мугалим. Биз үчүн ал ак жүрөк жана айдың акыл-эси бар, балдардын жана жаштардын билим алуусуна кайдыгер карабаган адам " деп түшүндүрмө берди Кыргыз-Түрк лицейинин бүтүрүүчүлөрүнүн бири.
Анын мээнетинин аркасы менен бүгүнкү күндө миңдеген балдар билим алып жаткан "Сапат" бар.
Катышуучулардын айтымында, митингдер күн сайын Орхан Инанды табылганга чейин болот.
"Биздин иш-аракетибиз чексиз. Мугалимибиз табылмайынча, биз күн сайын ушул жерге келебиз. Эч кимге тоскоолдук кылбоого, бизден кийинки таштандыларды тазалоого жана ызы-чуу чыгарбоого аракет кылабыз", - дешти митингдин катышуучулары.
"Сапаттын" бүтүрүүчүсү Нурсултан Майназаров Кыргызстандын ички иштер органдары тарабынан жүргүзүлүп жаткан тергөө-издөө иштери начар экендигин белгилейт.
"Баардыгы формалдуу гана: биз бул жерде издеп жатабыз, биз бул жакта иштеп жатабыз. Бийликте иштеген туугандарыбыз жана досторубуз бар. Биз алардан сурадык, эч кандай багыттоо болгон жок деп жооп беришти. Ушундан улам биз 50% гана үмүттөнүп жатабыз", - деди ал.
Митингдерде милиция кызматкерлери биз менен бирге. Бүгүн мен аларга суу менен сыйладым. Алар муну биринчи жолу митингчилер көлөкөдө отуруп, китеп окуп жатканда көрүшкөнүн айтышты. Катышуучулардын көпчүлүгү өмүрүндө биринчи жолу митингге чыгышты.
Митингге чыккандардын арасында - кыргыз-түрк лицейинин бүтүрүүчүлөрү, билим берүү мекемесинин мугалимдери жана окуучулардын ата-энелери бар.
"Мен Сапаттын окуучуларынын апасымын. Орхан Инанда жөнүндө эч качан уккан эмесмин жана аны менен жеке тааныш болгон эмесмин. Бирок мага анын бул билим берүү тармагында курган процесси жагат. Бардык кесиптештери бул анын эмгеги деп айтышат", - деп комментарий берди ата-эне.
Ал мындай маанилүү мугалим болбосо дагы, адам укуктары жөнүндө эмне айтууга болот? Ал жоголуп кетти, жана бул ала качуу экени баарына белгилүү болду. Биздин мамлекеттин аймагында жүргөн адамга, ал биздин жаранбы же жокпу, ага жол берилбеши керек.
Эске салсак, Орхан Инанды 1-июнга караган түнү жоголгон. 31-майда, болжол менен кечки саат алтыда, ал өзүнүн Lexus GX470 унаасы менен үйүнөн чыгып кеткен, ал эми 1-июнь күнү таңкы саат төрттөрдө анын жол тандабас унаасы Малдыбаев көчөсүнөн табылган. Учурда милиция Орхан Инанды издеп жатат. Президент Садыр Жапаров аны издөөнү күчөтүүнү Улуттук коопсуздук мамлекеттик комитетине жана Ички иштер министрлигине тапшырды. Ал эми Түркиянын Кыргызстандагы элчилигинин аймагы 1-июнь күнү кечинде курчоого алынып, милиция кызматкерлери тарабынан кайтарылган.
