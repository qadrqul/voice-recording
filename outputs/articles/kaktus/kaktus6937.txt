Алымкадыр Бейшеналиев кызматтан четтетилген учурда Саламаттыкты сактоо министринин милдетин Жаркынбек Касымбеков аткарат. Бул тууралуу Kaktus.media сайтына өздүк булактар ​​билдирди.
Белгилей кетсек, буга чейин президент Садыр Жапаров Алымкадыр Бейшеналиевди тергөө мөөнөтү үчүн кызматтан алган. Министр бир нече кылмышка шектелип кармалган.
Жаркынбек Касымбеков 49 жашта. Акыркы 20 жылдан бери ар кандай кызматтарды аркалаган: орто звенодогу чиновниктен баштап Бишкектеги No17 ҮМБнын директоруна чейин. Мындан тышкары, ал чуулгандуу иштерге аралашкан.
