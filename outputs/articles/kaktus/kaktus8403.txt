Өзгөчө кырдаалдар министрлигинин Баткен облусу боюнча башкармалыгы Ак-Сай жана Кызыл-Бел айылдарынын тургундарын Самаркандек айылына көчүрүүнү баштады. Бул тууралуу маалыматты Kaktus.media сайтына Өзгөчө кырдаалдар министрлигинин облустагы координатору тастыктады.
Анын айтымында, учурда аялдар менен балдар мамлекеттик мекемелерге – мектептерге жана башкаларга эвакуацияланууда.
Бүгүн, 16-сентябрда эртең менен тажик тарап Кыргызстандын чек арачыларынын позицияларын бир убакта бир нече жерден аткылай баштады. Чек ара кызматы эки республиканын чек арасында өрт жүрүп жатканын билдирди.
