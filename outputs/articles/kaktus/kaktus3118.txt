Журналисттер Ысык-Көл облусунда жол кырсыгына кабылды. Алар өкмөттөр аралык кеңештин отурумун чагылдыргандан кийин кайтып келе жатышкан. Бул тууралуу Sputnik агенттиги жазып чыкты.
Кырсык Балыкчыдан анча алыс эмес жердеги Көк-Мойнок айылынын жанында саат 20:00 чамасында болгон. Кырсыкка үч унаа, анын ичинде ММК өкүлдөрү катышкан автобус катышты. Эч ким оор жаракат алган эмес.
Журналисттер Евразия экономикалык биримдигине кирген өлкөлөрдүн өкмөт башчыларынын жолугушуусун чагылдырышты.
Sputnik Кыргызстан маалымат агенттиги менен радиосунун кабарчысы Бакыт Толканов Kaktus.media менен болгон маегинде, кагылышуудан кийин жабыркабаганын айтты. Массалык маалымат каражаттарынын өкүлдөрү сапарын Бишкекке улантышты.
Алдын ала маалыматтар боюнча, жабыркагандар жок.
Эске сала кетсек, 19-20-августта Чолпон-Атада Евразия өкмөттөр аралык кеңешинин жыйыны өткөн. Ага ЕАЭБге мүчө мамлекеттердин өкмөт башчылары катышты.
