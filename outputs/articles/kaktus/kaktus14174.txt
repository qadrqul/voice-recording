Өлкө башчы Садыр Жапаров бүгүн, 29-августта Жалал-Абад облусуна болгон иш сапарынын алкагында атасы Мусталый уулу Нуркожо ажынын ысымы ыйгарылган Жалал-Абад шаарындагы жаңы ислам маданий борборуна барды. Бул туурасында президенттин администрациясы кабарлайт.
Маалыматта айтылгандай, ислам борбору калк арасында диний сабаттуулукту жогорулатуу максатында жакшы ниет менен курулган.
Мындан тышкары жер төлөдө имамдардын билим алуусу үчүн бардык шарттар менен 3 бөлмө жабдылып, борбордун аймагында чет элдик коноктор үчүн жатакана да салынган. 
