Жакында эле баңги заттардын ири партияларын кармоо иши болду. Бул түндүк баңги заттарын сатуу каналы талаптагыдай иштеп жаткандыгынын көрсөткүчү болуп саналат. Бул тууралуу бүгүн, 21-майда Борбордук Азиядагы Баңгизаттар саясаты борборунун директору, отставкадагы полковник, тарых илимдеринин кандидаты Александр Зеличенко Kaktus.media редакциясына билдирди.
Анын айтымында, наркотрафик Афганистан - Тажикстан -Кыргызстан- Өзбекстан - Казакстан - Россия аркылуу Европа өлкөлөрүнө чейин созулуп отурат.
"Жыл сайын ушул канал аркылуу Европага 20 тоннага чейин баңгизат кирет. Негизги базар Россия, андан кийин Европа. Кармалган канал наркотрафиктин иштеп жатканынын айкын далили", - деди Зеличенко.
Анын айтымында, биринчи ири жүк Кыргызстандан барган 570 кг героин 2019-жылы Польшада колго түшкөн. Бул иш боюнча Кыргыз Республикасынын жараны эң аз жаза менен соттолуп кеткен. 
Ал эми Кыргызстандан кармалган экинчи ири жүк 800 кг ашык болгон. 2020-жылдын башында Казакстанда 1100 кг героиндин аткезчилиги токтотулган. Акыркы учурдагы Оштогу жана Россиядагы камакка алуулар эбак эле канал түзүлүп калганын, эми ага каршы чаралар колдонула баштаганынын белгиси. Буга чейин бул каналды жогору жактан колдоо болгондуктан эч ким каршы чыга алган эмес.
 "Эл аралык иш-чараларда Кыргызстанды баңги заттарын мыйзамсыз жүгүрткөн өлкө катары айыптап, ошол акчага митингдерди өткөргөндөй таасир калтыруудабыз. Мен ал жакка катышып, андай эмес деп түшүндүрмө бергем", - деди Зеличенко.
Наркотрафикти өлкөнүн мурунку жетекчилиги "калкалачу" деп айтууга болобу же жокпу деген суроого, ал: "Буга эч кандай далил жок. Жөн эле тоңдуруп салса керек. Бирок көптөгөн деталдарда калкалоонун белгиси байкалууда. Эми жаңы жүздөр, башка ысымдар келди. Канал жабылат деп ишенем".
