Сокулук районунда бир нече адам жолдогу жаранды себепсиз урган видео тарады. Маалыматка караганда, окуя Жаңы-Жер айылында болгон.
Чүй облустук ички иштер башкы башкармалыгынан билдиришкендей, окуя 27-июлга караган түнү орун алган. Анда топтолгон адамдар көчөдөгүлөргө кол салып, бир нече жаранды сабап, 2 унааны талкалаган. Жабыркагандар милицияга арыз менен кайрылышкан.
Бул факты Сокулук РИИБи тарабынан катталып, тергөөгө чейинки текшерүү иштери башталган. Анын алкагында кол салганга шектелип 6 адам кармалды. Учурда алар убактылуу кармоочу жайда. Милиция териштирүүнүн жыйынтыгы менен кошумча маалымат берилерин кабарлады.
