Бишкекте жер казып жаткан эки адамды топурак басып калды. Тилекке каршы, бир жумушчу жеринде каза болду дешет ӨКМдан.
Окуя 8-апрелде катталган. Анда Ленин районундагы Мурманск көчөсүндө канализацияга жол ачуу үчүн жер казып жаткан 2 жаранды топурак басып калып, куткаруучуларга кабар берилген.
Жерине 5 куткаруучу тартылган. Тилекке каршы, 1992-жылы туулган К.уулу Б. окуя болгон жерде каза болуп, сөөгү ИИМдин кызматкерлерине өткөрүлдү. 
Ал эми 1997-жылы туулган А.Т. аттуу жабырлануучу "Тез жардам" кызматына өткөрүлүп берилди.
