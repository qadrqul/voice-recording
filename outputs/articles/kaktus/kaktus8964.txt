Токмок шаарында менчик аэродромдо учак кулап, кырсыктын кесеспетинен 2 адам жаракат алды. Маалыматты Башкы прокуратурадан ырасташты.
Мекеменин билдирүүсүнө ылайык, кырсык 20-октябрда саат 08:30да катталды.
"Аэродромдо эки орундуу Bristell NG-5 учагы кулады. Учакта инструктор жана авиаучилищанын курсанты болгон. Алар Токмок шаардык ооруканасына жеткирилди", - дешти маалымат кызматынан.
Учурда бул факты боюнча Транспорттук прокуратура тарабынан сотко чейинки тергөө иштери жүргүзүлүүдө.
