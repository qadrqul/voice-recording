1-октябрда Кыргызстандын Улуттук банкы валюта рыногуна 7,6 миллион доллар өлчөмүндө интервенция жүргүздү, деп маалымдайт Улуттук банк. 
Улуттук банк бүтүм жасалган күндөн кийин эсептешүү менен 7,6 миллион доллар сатты.
1-октябрдагы интервенция экинчи жолу болгон.
27-сентябрда Кыргыз Республикасынын Улуттук банкы 31,1 млн доллар саткан.
Жалпысынан 2021-жылы Улуттук банк валюта рыногуна сегиз жолу интервенция жасап, 311 миллион 150 миң доллар саткан.
Маалымкат
Валюта интервенциясы - өлкөнүн борбордук банкынын улуттук валютаны кармап турууга же алсыратууга багытталган аракети. Анын жүрүшүндө ири өлчөмдөгү валюта бир убакта же чектелген мезгилде сатылып алынат.
