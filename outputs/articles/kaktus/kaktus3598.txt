Бүгүн, 20-сентябрда, Бишкек шаарынын Биринчи Май райондук сотунда 2019-жылдын 7-8-августундагы Кой-Таш окуясы боюнча соттук отурум өтөт.
Экс-депутат Равшан Жээнбеков учурда сотко жеткирилди. Экс-президент Алмазбек Атамбаев жана анын аппарат башчысы Фарид Ниязов да келээри айтылууда.
Эске салсак, 2021-жылдын 14-апрелинде төрагалык кылуучу Азирет Медеров Алмазбек Атамбаевге карата соттук-медициналык экспертиза дайындаган. Буга байланыштуу сот иши белгисиз мөөнөткө токтотулган.
