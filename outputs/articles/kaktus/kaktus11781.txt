Россиянын Екатеринбург шаарында дайынсыз болуп изделип жаткан 15 жаштагы кыгызстандык бала аман-эсен табылды. Тышкы иштер министрлигинен кабарлашкандай, учурда окуучу ата-энеси менен чогуу. 
Маалыматта айтылгандай, баланын жакындары жана Башкы консулдук полиция кызматкерлерине, ыктыярчыларга жана бардык камкор жарандарга жашы жете элек кыргызстандыкты издөөгө катышкандыгы үчүн ыраазычылык билдирет.
Белгилей кетсек, 21-апрелде саат 07:00дө өспүрүм мектепке кетип, үйүнө кайтып келген эмес. 22-апрелде ата-энеси полицияга кайрылганын Тышкы иштер министрлигинен билдиришкен.
Башкы беттеги сүрөт иллюстрациялык.
