Балыкчы шаарынын мэри болууга Азамат Арнабек уулу талапкерлигин койгонун Kaktus.media`га өздүк булактар билдиришти. 
Азамат Арнабек уулу 1983-жылы туулган, үй-бүлөлүү, 4 баласы бар. Ал буга чейин мэрдин милдетин аткаруучу болгон. 
2005-жылы Мамлекеттик дене тарбия жана спорт академиясын аяктаган. 2016-жылдан бери "Жаштар ынтымагы" бирикмесинин жетекчиси. Ошондой эле ал "Кыргызмебель" ишканасынын убактылуу сактоочу складын жетектейт.
Белгилесек, Балыкчы шаарынын мэри Бакыт Шаршеев 28-сентябрда өз арызынын негизинде кызматынан бошотулган.
