Балыкчы шаарына кире беришиндеги баш аламан соода кылгандар тазаланып, түшүндүрүү иштери жүргүзүлүүдө. Жол кыймылынын коопсуздугун камсыздоо башкы башкармалыгынан кабарлашкандай, түшүндүрүү иштерине Балыкчы шаарынын мэри да катышты.
Башкармалыктын маалыматына боюнча, сатуучулар жолго жакын жерде баш аламан соода кылгандыктан, унаалар иретсиз токтоп, жыйынтыгында жол тыгындары орун алууда. Туристтик мезгил учурунда мындай терс көрүнүштөр эс алууга келген меймандардын жолдо жүрүүсүнө тоскоолдуктарды жаратып жатат.
