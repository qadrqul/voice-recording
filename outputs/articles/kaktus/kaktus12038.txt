Ошто "Ынтымак" телеканалынын алып баруучусу сабалып, жабырлануучу реанимацияда экени айтылды. Кызматкердин кесиптеши Facebook баракчасына жазган билдирүүдө сабагандар "Эмаком" курулуш компаниясынын кызматкерлери.
Ош ШИИБден Kaktus.kg сайтына алып баруучу сабалганын ырастап, чоо-жайын айтып беришти.
Окуя 3-май күнү болжол менен саат 18:00 чамасында Ош шаарынын Ашимахунов-26 дарегинде жайгашкан "Эмаком" курулуш компаниясы таабынан курулуп жаткан көп кабаттуу үйдүн жанында болгон. Анда аталган компаниянын 23 жаштагы Б.Т. аттуу өкүлү менен ошол көчөнүн жашоочусу Т. уулу Т`нын ортосунда пикир келишпестик жаралып, Б.Т. күч колдонуп, Т. уулу Тны көтөрүп чапкан. Анын кесепетинен Т. денесинен оор жаракат алып, Ош шаардык ооруканасынын реанимация бөлүмүнө жеткирилген. 
Окуя Ош ШИИБдин Ак-Буура милиция бөлүмүндө катталып, "бейбаштык" беренеси менен иш козголгон. Жабырлануучунун жаратын аныктаган соттук-медициналык экспертизадан соң, анын жыйынтыгы менен тергөө тарабынан кошумча беренелер коюлат.
  






Сүрөт: Ош ШИИБдин маалымат кызматы 


Шектүү Б.Т. Ош ШИИБдин убактылуу кармоочу жайына 48 саатка киргизилди. Тергөө жүрүп жатат.
Шектүү Б.Т. Ош ШИИБдин убактылуу кармоочу жайына 48 саатка киргизилди. Тергөө жүрүп жатат.
