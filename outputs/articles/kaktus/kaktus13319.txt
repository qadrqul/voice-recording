Ош шаарындагы коомдук тамактануучу жайда жарылуу болуп, анын кесепетинен бир адам каза болду. Бул тууралуу Kaktus.media редакциясына түштүк борбордун ички иштер башкармалыгынан билдиришти.
Белгиленгендей, бүгүн, 9-июлда саат 16:00дөр чамасында Ош шаарындагы Мамыров көчөсүндөгү коомдук тамактануу жайларынын биринде жардыруу болуп, бир адам каза болгону тууралуу милицияга маалымат түшкөн.
Жеринде газ баллон жарылып кеткени аныкталып, каза болгон жаран 1987-жылы туулган Ш.Н.экени тастыкталган.
Бул факты боюнча бардык керектүү экспертизалар дайындалды. Кызматкерлер суракка алынып, кафе жетекчилигинин жоопкерчилигин кароо маселеси каралууда.
Башкы беттеги сүрөт: иллюстрациялык
