Өзгөчө кырдаалдар министрлигинин тик учагын коммерциялык негизде жалда турса болот. Бул тууралуу өзгөчө кырдаалдар министри Бообек Ажыкеев билдирди.
"Вертолётту бир саатка 2300 долларга алып турса болот. Ведомстволук тик учак бир адамды гана тейлейт деген ушак бар. Белгилей кетүүчү нерсе, каалаган адам тик учакты ижарага алса болот. Бул тик учак өлкө тарыхында биринчи жолу президенттин атынан сатылып алынган. Ал франциялык компаниядан сатылып алынды", - деди ал.
Анын айтымында, министрликте 6 учкуч бар, алар жакында Астанага окууга барышат.
