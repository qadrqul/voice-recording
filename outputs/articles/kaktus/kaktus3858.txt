Жал кичи районунда, жылытуу берилгенден кийин суу чорголорунан ысык суунун ордуна дат баскан суу агып баштаган. Бул тууралуу Call-борборго "Жал-15"теги 9-үйдүн тургундары билдиришти.
Алардын айтымында, бир саат бою сууну кое беришсе да таза суу чыкпай койгон. Тургундар сууну эсептегичке ылайык төлөшөт.
"Дээрлик ванна толук толтурулду. Эки -үч сааттан бери кир суу агып жатат. Бул суунун акчасын эмне үчүн төлөйбүз? Андан көрө чайнекке суу кайнатып, жуунган оңой", - деп нааразы болушкан.
11-октябрда Бишкек мэриясынын басма сөз кызматы билдиргендей, "Бишкектеплоэнерго" коммуналдык ишканасынан алынган маалыматка ылайык, Жал кичи районунда, бүгүнкү күндө жылуулук жана ысык суу менен баары жайында.
