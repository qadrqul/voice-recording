Социалдык тармакка Бишкектеги №49 мектепте теракт уюштурулат деген билдирүү күн мурда жарыяланды. Анда "14-октябрда массалык теракт жасайм, тапанча жана бычак колдоном" деп жазылган.
Интернет желесине тарап жаткан билдирүү каттоого алынганын жана автор табылганын Биринчи Май РИИБинен кабарлашты. 
"Милиция кызматкерлери тарабынан билдирүү тараткан окуучу аныкталды. Ал борбор калаадагы мектептердин биринде 7-класста окуйт. Окуучу бул аракетин социалдык тармактагы баракчасына катталуучу топтоо жана хайп үчүн деп түшүндүргөн. Учурда сотко чейинки тергөө амалдары жүрүп жатат", - дешти милициядан.
