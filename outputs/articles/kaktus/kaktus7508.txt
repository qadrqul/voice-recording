10-июлда Курман айттын урматына Панфилов атындагы сейил багында 12 балдар үйүнүн тарбиялануучулары жана ден соолугунун мүмкүнчүлүгү чектелген балдар үчүн коомдук кайрымдуулук акциясы өткөрүлдү. Жалпысынан майрамга 1500 бала катышты.
Иш-чараны SADAKA DZARIA фонду жана анын ишенимдүү адамы Марат Жуманалиев (Азия Микс командасындагы Маратик) уюштурган.
Бишкек шаарынын мэриясы жана Панфилов атындагы сейил багынын администрациясы майрамды өткөрүү үчүн жер бөлүп берип, балдарды аттракционго түшүрүштү.
Балдарга Kaynar group таттуулары, Malik фаст-фуду, меценаттар тарабынан көптөгөн башка таттуулар берилди. Балдарды аниматорлор ойнотуп, көңүл ачырды.
