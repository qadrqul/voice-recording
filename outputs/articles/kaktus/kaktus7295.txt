Бүгүн, 28-июнда Биринчи Май райондук соту 2020-жылдын Октябрь окуясынын катышуучуларын актады. Бул иш боюнча айыпталуучулардын айрымдары камакта, калгандары үй камагында.
Соттун чечими менен президенттик аппараттын экс-жетекчиси Фарид Ниязов бошотулду. Ошол эле учурда Фарид Ниязов 2019-жылдагы Кой-Таш окуясы боюнча дагы эле айыпталып жатканын, бирок бул иш боюнча былтыр үй камагына бошотулганын белгилейбиз.
2019-жылдагы Кой-Таш окуясы боюнча мурдагы президент Алмазбек Атамбаев да айыпталуучу. Бирок ал Азиз Батукаевдин мыйзамсыз бошотулушу боюнча түзөтүү колониясында жазасын өтөп жатат.
