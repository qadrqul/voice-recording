Россияда жарыяланган мобилизациядан улам кыргызстандык мигранттар дүрбөлөңгө түшүүдө. Бул тууралуу бүгүн, 13-октябрда Жогорку Кеңештин жыйынында депутат Алишер Козуев билдирди.
Анын айтымында, Кыргызстандын жарандарына аскерге чакыруулар келе баштады.
"Буга чейин эки жаранга чакыруу келиптир", - деди депутат.
Ал Кыргызстандын Росиядагы элчиси Гүлнара Клара-Саматтан маалымат берип, мигранттар арасындагы абалды тактоо иштерин жүргүзүүнү суранды.
"Алар калып иштөөнү же кетүүнү билбей жатышат. Ал жерде үч эле юрист иштейт, кадрлар жетишсиз. Алардын санын көбөйтүү керек", - деди Козуев.
