Кыргызстандын Бельгиядагы элчиси Айдит Эркин ишин айкалыштыруу менен Европа Бирлигиндеги туруктуу өкүл болуп дайындалды. Бул туурасында президенттик аппараттан кабарлашты.
Маалым болгондой, тиешелүү жарлыкка президент Садыр Жапаров кол койду. Ага ылайык, Айдит Эркин Кыргыз Республикасынын Европа Бирлигиндеги туруктуу өкүлү болду. 
Айдит Эркин 2022-жылдын 11-ноябрында Кыргызстандын Бельгия Королдугундагы элчиси болуп дайындалган.
Атайын жана ыйгарым укуктуу өкүл дипломатиялык рангы бар. Кыргыз Республикасынын мамлекеттик кызматынын отличниги. Англисче сүйлөйт. Ал Иранда, Нидерландыда, Египетте, АКШда, Индияда дипломатиялык курстардан өткөн.
