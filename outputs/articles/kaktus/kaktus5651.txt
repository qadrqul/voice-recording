Кыргыз Республикасынын Министрлер Кабинетинин Төрагасы Акылбек Жапаров Баткен облусунда эки күндүк жумушчу сапары менен жүрөт. Бул тууралуу өкмөттүн басма сөз бөлүмү маалымдады. 
Сапардын жүрүшүндө Министрлер Кабинетинин башчысы Баткен облусунун бир катар өнөр жай объектилерин кыдырып чыгып, Ош - Ноокат – Баткен автожолун реконструкциялоо иши менен таанышып, ошондой эле Кыргыз Республикасынын Министрлер Кабинетинин көчмө жыйынын өткөрөт.
