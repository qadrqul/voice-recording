Ош облусунун Кара-Суу районуна жер көчкүдөн улам беш турак үйгө коркунуч жаралган. Бул тууралуу ӨКМдин маалымат кызматы кабарлады.
Маалыматка ылайык, жер көчкүнүн болжолдуу көлөмү 100 000м³ (жүз миң куб). Учурда аймактагы 5 турак үйдүн 39 жашоочусу коопсуз жайга көчүрүлдү.
"Өзгөчө кырдаалдарга мониторинг жүргүзүү, божомолдоо департаменти бул аймакта жер көчкү жүрүү коркунучу бар экендиги тууралуу корутунду 9-июнь күнү чыгарып, жергиликтүү тургундарды көчүү сунушталган", - деп айтылат маалыматта.
