Бүгүн, 19-февралда, Бишкекте өзүнө-өзү кол салган адам куткарылды. Бул тууралуу Милициянын кайгуул кызматынын башкармалыгы билдирди.
Милицига болжол менен саат 10:00до телефон чалуу келип түшкөн. Анда "Ак-Ордо" жаңы конушунунда бир адам жардан секирип, өзүн өлтүрүү аракетин көрүп, учурда ал жерден чыга албай жатат, деп маалымат берилген. 
МККБнин жана ӨКМдин кызматкерлери окуя болгон жерге келип, 27-жаштагы эркек кишини куткарышты. Көрсө ал, үй-бүлөдөгү уруштан кийин өзүнө-өзү кол салууну чечиптир. Катуу жыгылгандыктан жаракат алган. Жабырлануучу ооруканага жеткирилди.
