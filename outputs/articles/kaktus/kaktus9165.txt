Бишкекте үйлөрдүн биринин жер төлөсүнөн бычактан жаракат алган 30 жаштагы россиялык жарандын жансыз денеси табылды. Бул тууралуу Ленин райондук ички иштер башкармалыгынын басма сөз кызматы билдирди.
Маалым болгондой, 3-ноябрь күнү саат 13:15тер чамасында Калык Акиев көчөсүндөгү үйлөрдүн биринин жер төлөсүнөн бычактан жаракат алган адамдын сөөгү табылган.
Милиция кызматкерлери каза болгон адам Россия Федерациясынын жараны 1992-жылы туулган Р.И. экенин аныкташкан.
Бул факт катталып, бардык керектүү экспертизалар дайындалган.
Учурда сотко чейинки өндүрүштүн алкагында кошумча тергөө иш-чаралары жүргүзүлүүдө.
