Yandex таксинин айдоочусу Кемин районунда жол кырсыгынан каза болду. Бул тууралуу Өзгөчө кырдаалдар министрлигинин басма сөз кызматынан билдиришти.
Белгилүү болгондой, Бишкек-Нарын-Торугарт унаа жолунун 133-чакырымында (Кемин району) Honda Fit унаасынын айдоочусу рулду башкара албай калып, унаа оодарылып кеткен. Натыйжада 2001 -жылы туулган айдоочу Э.И. көз жумган.
Окуя болгон жерге Кемин шаардык ӨКМнин 4 куткаруучусу барышып, маркумдун сөөгүн унаадан чыгарышып, тез жардам кызматкерлерине өткөрүп беришкен.
