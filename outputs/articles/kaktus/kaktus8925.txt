Ошто массалык мушташтын кесепетинен 14-жаштагы өспүрүм каза тапты. Облустук ички иштер башкармалыгынан кабарлашкандай, учурда тергөө иштери жүргүзүлүп жатат.
Белгилүү болгондой, 16-октябрда Өзгөн РИИБине ооруканадан билдирүү түшүп, анда 14 жаштагы И.К. оор абалда жеткирилигени кабарланган. Тагыраагы, окуучу бийик жардын түбүнөн жараат алган абалда табылып, 17-октябрда алган жаракаттарынан улам каза болду.
"Окуя 16-октябрга караган түнү орун алган. Анда эки айлдын 9 жана 10-классынын окуучуларынын ортосунда жаңжал чыккан. Киров айылынын балдары мушташ болгон жерден качып бара жатканда 14 жаштагы И.К. бийиктиктен түшүп кеткен. Учурда күбөлөр суралып, иликтөө иштери улантылууда", - дешти маалымат кызматынан.
