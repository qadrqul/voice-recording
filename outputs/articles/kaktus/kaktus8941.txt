Ошто кыз ала качууга шектелип 4 жаран кармалды. Бул туурасында шаардык ички иштер башкармалыгынан билдиришти.
Маалым болгондой, 18-октябрда болжол менен саат 22:00 чамасында Ош шаарынын А.Масалиев кең көчөсү менен Зайнабединов көчөсүнүн кесилишинде 15 жаштагы кызды ала качып бара жаткан жигиттер кармалышты. 
Өспүрүм кызды 1995-жылы туулган Р. уулу У. үй-бүлө куруу максатында ала качып бара жаткан. Анын жанында 1985-жылы туулган О.Т, 1986-жылы туулган С.З. жана 1985-жылы туулган М.У. аттуу шериктери болгон.
Учурда бул факты боюнча 197-берене (никеге туруу үчүн ала качуу) менен кылмыш иши козголуп, тергөө иштери башталды.
Шектүүлөр 48 саатка камакка алынды, алардын баш коргоо чарасы 20-октябрда Ош шаардык сотунда каралат. 
