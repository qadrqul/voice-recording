Садыр Жапаров "Кыргыз Республикасынын президентинин айрым чечимдери күчүн жоготту деп таануу жөнүндө" жарлыкка кол койду. Бул туурасында президенттин администрациясы кабарлады.
Маалымат кызматтан билдиришкендей, мамлекет башчы 2022-жылдын 15-августунда "Элдик курултайды чакыруу жөнүндө" жарлыкка кол койгон. 2022-жылдын 25-ноябрында Бишкек шаарында биринчи Элдик курултай өтүп, ага 1074 делегат катышкан.
"Элдик Курултай жөнүндө" Кыргыз Республикасынын конституциялык мыйзамы кабыл алынгандыгына жана күчүнө киргендигине байланыштуу президенттин 2022-жылдын 22-августундагы №284 "Элдик курултайды чакыруу жөнүндө" жарлыгы күчүн жоготту. Ошону менен бирге 2022-жылдын 25-ноябрында болуп өткөн Элдик курултайдын делегаттарынын ыйгарым укуктары токтотулду деп айтылат маалыматта.
