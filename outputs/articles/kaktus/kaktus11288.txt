Баткен облусунда жашылча-жемиштерди аткезчилик жол менен экспорттоо аракети бөгөттөлдү. УКМКдан кабарлашкандай, жашылча-жемиштер Тажикстанга ташылмак.
31-мартта УКМКнын Баткен облусу боюнча башкармалыгы тарабынан "Жаңы-Бак-Маргун-Арка" айланма унаа жолунда Mercedes-Benz Sprinter 3 наасы токтотулган. Анда жалпы салмагы болжол менен 10 500 кг болгон пияз алынган. Жүктөрдү Тажикстандын аймагына мыйзамсыз алып өтүүгө аракет кылган Лейлек районунун тургундары: 1984-жылы туулган Т.А.А., 1993-жылы туулган А.Б.А. жана 1980-жылы туулган Б.Т.Т. кармалышты. 
Жыйынтыгында жүк ташыган унаалар "Орто-Боз" чек ара заставасынын №2022 аскер бөлүгүнүн аймагына жайгаштырылып, бул факт документтештирилди. Учурда тиешелүү тергөө амалдары жүргүзүлүүдө.
