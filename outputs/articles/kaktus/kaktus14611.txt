Үч баланын энеси күйөөсүнүн кордугунан кийин өз жанын кыйган. Бул тууралуу укук коргоочу Назгүл Турдубекова Facebook баракчасына маркумдун жакындарына шилтеме берүү менен билдирди.
Анын айтымында, окуя бүгүн, 30-сентябрда Бишкекте болгон.
"Өз жанын өзү кыйды, ал каза болду. Анын жакындарынын алдын ала маалыматтарына караганда окуя - күйөөсүнүн зордук-зомбулугунан кийин орун алган. Бирок алар анын мындай ишке барышына ишенишпейт. Балдары жетим калышты", - деп жазган Назгүл Турдубекова.
Белгилей кетсек, 18-сентябрда Прогресс айылында мас абалындагы адам кошунасын бычактап салган. Ал ооруканада каза болгон. Ал эми 19-сентябрда Ош облусунун Кара-Кулжа районунда аял үйүнүн короосунда асынып алган.
Башкы беттеги сүрөт: иллюстрациялык.
