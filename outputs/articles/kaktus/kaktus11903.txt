Милдеттүү медициналык камсыздандыруу (ММК) фонду реформаланат. Бул тууралуу 28-апрелде Жогорку Кеңештин "Ата Журт Кыргызстан" фракциясы менен "Мекенчил" депутаттык тобунун биргелешкен жыйынында министрлер кабинетинин төрагасынын орун басары Эдил Байсалов билдирди.
Анын айтымында, ММК фонду өз милдетин актабай жатат: фондду бюджеттин каражаттары колдоого алат.
"25 жылдан бери олуттуу камсыздандыруу төлөмдөрү болгон жок. Акылбек Үсөнбековичтин жетекчилиги астында биздин алдыбызда чоң реформалар турат, бул милдет татыктуу. Камсыздандыруу көбөйөт, камсыздандырууну милдеттүү кылышыбыз керек. Качан эле мекендешибиз ооруп калганда 100 сом төлөсө ММК фондунун бардык кепилдиктерин колдонуп калбай.
Балким, бул биздин калк үчүн оор болот, бирок биз алдыга жылышыбыз керек. Канчадан бери социализм жок, калктын аярлуу катмарларынын, балдардын, пенсионерлердин, мамлекеттик кызматчылардын ден соолугун сактоо мамлекет тарабынан камсыз кылынат. Калктын башка категориялары акча төлөшү керек, 100 сом эмес, андан да көп, анткени ден соолук баарынан кымбат.
Сапаттуу медициналык жардам алгыбыз келсе, ар бир үй-бүлө, жаран 5-10 жылдын ичинде бул милдеттүү камсыздандырууга көнүшү керек", - деди Байсалов.
