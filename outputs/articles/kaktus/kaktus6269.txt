Бүгүн, 5-апрелде Бишкектин Биринчи Май райондук сотунда 2020-жылдагы Октябрь окуясы боюнча соттук отурум уланууда.
Мурдагы мамлекет башчы Алмазбек Атамбаев, Фарид Ниязов, Канат Сагымбаев, Темирлан Султанбеков, Жеңиш Молдокматов жана башка бир катар адамдарга Кылмыш-жаза кодексинин бир нече беренелери боюнча кылмыш иши козголгон.
Белгилей кетсек, кечээги соттук отурумда Атамбаев ооруп калган.
Бүгүн Атамбаев сотко катышып, тирүү экенин айтты. Ошондой эле ал колониядагы ооруканада дарыланып жатканын кошумчалады. 
Кечээ жактоочулар арыздангандыктан, сот кеңешүүчү бөлмөгө кеткен. Кийинчерээк судья каршы чыгуудан баш тартып, жыйын уланууда.
