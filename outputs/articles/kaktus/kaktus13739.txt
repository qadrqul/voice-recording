Бишкектин борбордук көчөлөрүндө жеңил унаа менен кичи автобустун катышуусунда жол кырсыгы катталды. Анын кесепетинен бир адам жаракат алганын Бишкек шаардык Милициянын кайгуул кызматынан Kaktus.kg сайтына билдиришти.
Маалым болгондой, 30-июлда саат 13:00 чамасында Чүй менен Ибраимов көчөлөрүнүн кесилишинде Mercedes-Benz кичи автобусу менен Ford Mustang жеңил унаа сүзүшкөн. 
Жол кырсыгынын кесепетинен кичи автобустун жүргүнчүсү - 28 жаштагы жигит жаракат алды. 
Учурда бардык тийиштүү экспертизалар дайындалып, тергөө иштери жүрүүдө.
