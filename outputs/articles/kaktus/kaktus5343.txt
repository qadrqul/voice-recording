Кыргызстандын чек ара кызматы берген маалыматка ылайык, саат 21:45те тажик тараптын демилгеси менен Кыргызстандын Чек ара кызматынын директору, генерал-майор Уларбек Шаршеев менен Тажикстан Республикасынын УКМКсынын генерал-полковниги Раджабали Рахмонали экөөнүн ортосунда телефон аркылуу сүйлөшүү жүрдү. 
Тажик тарап ок атууну токтотууну суранган. Бирок 22:30га карата берилген маалыматка ылайык, тажик чек ара кызматкерлери маал-маалы менен ички аскер бөлүгүн аткылап жатышат. Атышуулар Эки-Таш, Кум-Базар, Чыр-Дөбө аймактарында уланууда. 
Кыргызстандын Баткен облусунун губернатору жана Тажикстандын Согдий облусунун губернаторлорунун жолугушуусу күттүлүүдө.
