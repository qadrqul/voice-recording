Москвада кыргыз жарандары бычакташып, анын кесепетинен 17 жаштагы бала окуя болгон жерде каза болгон. Дагы бир жигит ооруканага жаткырылганын ИИМден маалымдашкан.
26-мартта каза болгон баланын сөөгү кичи мекени Нарын облусунун Жумгал районундагы Кызыл-Жылдыз айылында жерге берилгенин жергиликтүү маалымат каражаттары жазып чыгышты.
Эске салсак, 22-мартта Подмосковный бульварындагы үйлөрдүн биринин жанында эс-учун жоготкон адамдар аныкталган. Жерине полиция кызматкерлери барышып, Кыргызстандын эки жаранын бычакталган абалда табышкан. Алардын бири Чүй облусунун Сокулук районунун тургуну - 2005-жылы туулган К. уулу А., ал окуя болгон жерде каза болгон. Экинчи жабырлануучу Жалал-Абад облусунун Сузак районунун тургуну - 2004-жылы туулган Х.Р. аймактык ооруканага жаткырылган.
Бул кылмышка шектелип кыргызстандык 4 жигит кармалган.
