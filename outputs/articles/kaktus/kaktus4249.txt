Свердлов РИИБинин басма сөз кызматы Бишкектин борборундагы аялга кол салуу тууралуу маалыматка комментарий берди. Министрликтин маалыматына караганда, бул окуя Свердлов районунун ИИБнин РИИБине катталып, Кылмыш-жаза кодексинин "Бейбаштык" беренеси боюнча сотко чейинки өндүрүш иштери башталган.
"Алар жубайлар экени аныкталды. Учурда тиешелүү тергөө амалдары жүрүп жатат. Толук маалымат кийинчерээк берилет", - деп билдиришти башкармалыктан.
Эскерте кетсек, кечээ Kaktus.media редакциясына "Дордой Плаза" соода борборунун жанында тартылган видео жөнөтүлгөн. Окуянын күбөсүнүн айтымында, унаа токтотуучу жайда эркек киши алды уур-токмокко алган.
