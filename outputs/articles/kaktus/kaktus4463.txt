Бишкекте милиция кызматкерлери тарабынан ок атууга шектүү жаран кармалды. Бул тууралуу Ленин райондук ички иштер башкармалыгынын басма сөз кызматы билдирди.
Буга чейин, 23-ноябрда Kaktus.media сайты Бишкектин борборунда ыкчам аракеттенүү тобунун кызматкеринин мүчөсү тапанчадан ок чыгарганы тууралуу окурмандын билдирүүсүн жарыялаган.
АТК бул фактыны ЭҮПКга каттап, Кылмыш-жаза кодексинин "Калктуу конуштарда ок атуучу куралдан ок атуу" беренеси боюнча сотко чейинки өндүрүш ишин баштады.
Иликтөө иштеринин жүрүшүндө белгилүү болгондой, 12-ноябрь күнү саат 03:00 чамасында Чүй проспектиси менен Турусбеков көчөсүнүн кесилишинде Р.Б. белгисиз үлгүдөгү тапанча менен асманга ок чыгарган.
24-ноябрда 2002-жылы туулган Р.Б., кармалып, Ленин райондук ички иштер бөлүмүнө жеткирилген. Учурда тергөө иштери уланууда.
Кийинчерээк белгилүү болгондой, жеке күзөт органдарынын биринин ыкчам аракеттенүү тобунун кызматкери Р.Б., МР-371 КВ факелдик тапанчасын жана гильзасы жок огун өз ыктыяры менен өткөрүп берген. Ага керектүү экспертизалар дайындалды.
