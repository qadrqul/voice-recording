Өлкө башчы Садыр Жапаров Сауд Арабия Падышалыгына болгон жумушчу сапарынын алкагында Мекке шаарына умрага (кичи ажылык) барды. Бул туурасында бүгүн, 20-июлда президенттин администрациясынан кабарлайт.
Умра учурунда Садыр Жапаров ыйык Каабанын ичине кирип, намаз окуду.
Мамлекет башчы Жараткандан өлкөгө өсүп-өнүгүүнү, Кыргызстандын элине бак-дөөлөттүү, берекелүү турмушту тартуулашын тиледи.
Умра - кичи ажылык, Меккеге жана ыйык мечитке баруу менен байланышкан, ажылык үчүн белгиленген айдан башка жылдын каалаган убагында жасалуучу зыярат.
