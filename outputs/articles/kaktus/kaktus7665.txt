Коррупция фактысы боюнча "Кыргызкурорттуризм" башкармалыгынын жетекчисинин орун басары кармалды. Бул туурасында УКМКнын маалымат кызматынан кабарлашты.
"Кыргызкурорттуризм" башкармалыгынын башчысынын орун басары А.М.Д. 2012-жылдан 2021-жылга чейин Кыргызстан профсоюздарынын "Жалал-Абад" санаторийинин директору кызматында иштеп жаткан учурда мекемеден мыйзамсыз түрдө акча каражаттарын алып чыгуу боюнча кылмыштуу схеманы уюштургандыгы аныкталды. Ал бул жылдар аралыгында Жалал-Абад санаторийине 42 миллион сомдон ашык зыян келтирген.
Азыркы учурда А.М.Д. УКМКнын убактылуу кармоочу жайына киргизилди. Тергөө иштери улантылып жатканы маалым болду.
