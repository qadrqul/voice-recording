"Манас" эл аралык аэропорту "AnadoluJet" авиакомпаниясы менен биргеликте биринчи жолу Анкара-Бишкек-Анкара багыты боюнча жаңы үзгүлтүксүз каттамды ачууну пландаштырууда.
"Манас" эл аралык аэропортунун басма сөз кызматы билдиргендей, "AnadoluJet" (түрк аба жолдорунун туунду компаниясы) Бишкектен Анкарага жумасына төрт жолу – дүйшөмбү, шаршемби, ишемби жана жекшемби күндөрү каттамдарды аткарат. Ал эми 2023-жылдын августунан тарта күн сайын каттамдарды аткара баштайт.
Рейстерди Boeing 737 учактары менен ишке ашыруу пландалууда.
