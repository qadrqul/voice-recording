Бишкекте эркек кишилер мушаташып, курал колдонушкан. Азырынча канча адам жабыркаганы белгисиз. Бул тууралуу kaktus.kg'ге күч структураларынан билдиришти. 
Алардын айтымында, кечээ, 22-декабрда Бишкектин Эркиндик жана Бөкөнбаев көчөлөрүнүн кесилишинде болжол менен саат 21:00до белгисиз адамдардын ортосунда пикир келишпестик болуп, андан кийин тапанча жана мылтыктан ок атышкан. 
Азырынча жабыркагандар боюнча маалымат жок, бирок бир нечеси милицияга жеткирилген. 
Алдын ала берилген маалымат боюнча, чыр-чатакка катышкандардын бири Мурат Рамонов - грек-рим күрөшү боюнча балбан жана Алигаджи Гамидгаджиев - 2019-жылдын Азия чемпионатынын күмүш байгечиси жана 2008-жылдын Европадага өспүрүмдөр биринчилигинин жеңүүчүсү. 
