Чүй облусунда тоого чыккан жарандар адашып, тоодон түшө албай калышкан. Бул туурасында ӨКМнын маалымат кызматынан кабарлашат.
Маалым болгондой, Ала-Арча капчыгайынын "Бөйрөк" тилкесинде Бишкек шаарынын 35 жаштагы П.А. жана 23 жаштагы Ж.К. аттуу тургундары түшө албай калып калышкан. Бул туурасында 9-октябрда саат 20:30 чамасында куткаруучуларга билдирүү түшкөн.
Жерине 4 куткаруучу тартылып, аталган тилкеден жарандарды түшүрүштү. Абалдары жакшы, жабыркаган эмес дешет мекемеден.
