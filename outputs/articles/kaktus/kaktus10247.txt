Жалал-Абадда баңгизат ташыганга шектелген аял кармалды. ИИМдин маалымат кызматынан билдиришкендей, шектүү "Чычкан" чек ара постунда кармалган.
Белгилүү болгондой, аталган посттон Honda Odyssey унаасы токтотулган. Унаада баңгизаттарды ташыган жүргүнчү болгон. Текшерүү учурунда кочкул жашыл түстөгү, өзгөчө жыты бар 51 даана баштык зат алынган. Жалпы салмагы 615 граммды түзгөн.
Экспертизанын корутундусуна ылайык, бул зат гашиш экени такталды.
Учурда кылымшка тиешеси бар адамдарды аныктоо боюнча иш-чаралар улантылууда.
