Бишкек шаарынын Ленин райондук сотунун судьясы кармалды. УКМКнын маалыматына караганда, сот кылмыш иши боюнча оң чечим чыгаруу үчүн пара талап кылган.
Такталгандай, Ленин райондук сотунун судьясы К.Н.Т. каралып жаткан кылмыш иши боюнча оң чечим чыгарып берүү үчүн 2000 доллар пара талап кылып, акчаны алып жатканда кармалды. Ошондой эле ортомчулар катары иш алып барган судьянын жардамчысы Ш.Ч.Т. жана судьянын жакын досу Т.М.Ш. да кармалды. 
Тергөө иштеринин алкагында судьянын тууганы Т.Н.Н. Бишкек шаарынын Биринчи Май райондук сотунун чечими менен СИЗО-1ге абагына камака алынды.
5-сентябрда Башкы прокуратура аталган судьяга карата 342 жана 343-беренелеринде (Опузалап пара талап кылуу жана алуу) каралган кылмыш белгилери боюнча экинчи кылмыш иши козголгон. 
16-октябрда Кыргыз Республикасынын Судьялар кеңешинин чечиминин негизинде Ленин райондук сотунун судьясы К.Н.Т. УКМКнын тергөө абагына камакка алынды.
Учурда тергөө иштери жүрүп жатат.
