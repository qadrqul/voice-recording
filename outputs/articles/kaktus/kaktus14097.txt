Ошто бычактан жаракат алган кош бойлуу келинди дарыгерлер куткарып калышты. Бул тууралуу Ош облустар аралык бириккен клиникалык ооруканасынан кабарлашты. 
Маалымдалгандай, келин 23-августта төрөт үйүнө оор абалда туугандарынын коштоосунда жеткирилген.
"Ал кош бойлуулуктун 20-21 аптасында болгон. Бычактан көптөгөн жаракаттарды алган. Облустук ооруканадан бейтапка көп саатка созулган татаал операция жасалды", - деп билдирди төрөт үйүнөн.
Учурда дарыгерлердин айтымында, аялдын абалы туруктуу оор. Ал тиешелүү дарылануудан өтүп жатышат. "Түйүлдүктү сактап калууга мүмкүн болгон жок", - дешти дарыгерлер.
Башкы беттеги сүрөт иллюстрациялык: wallpapers.
