Жалал-Абад облусунун Ала-Бука районунда 15 жаштагы кыз менен жыныстык катнашка барган жаран 2 айга камакка алынды. Бул туурасында облустук милициядан Kaktus.kg сайтына маалымдашты.
Белгилүү болгондой, окуя 2022-жылдын 2-декабрда болгон. Анда саат 07:30 чамасында мектепке бараткан 2007-жылы туулган окуучу кыз менен Ала-Бука районунун 25 жаштагы А.Д. аттуу тургуну жыныстык катнашка барган.
Бул факты боюнча 2023-жылы 8-февралда 157-берененин (Он алты жашка толо элек бала менен сексуалдык мүнөздөгү аракеттер) негизинде катталып, кылмыш иши козголгон.
9-февраль күнү кылмыш ишинин алкагында окуяга шектүү катары 1997-жылы туулган А.Д. кармалып, 2 айга камакка алынган. Учурда тергөө амалдары жүргүзүлүүдө.
Сүрөт иллюстрациялык.
