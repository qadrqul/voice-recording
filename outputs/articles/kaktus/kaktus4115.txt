Казакстанда престиждүү Назарбаев интеллектуалдык мектебинин окуучулары (тактап айтканда, эркек балдар) мектепке юбка кийип келишкен. Ушундай эле акция казакстандык сегменттин социалдык тармактарында да жүрүп жатат. Эмне болуп жатканын Kaktus.media редакциясы такдады.
Алматыда Назарбаев интеллектуалдык мектебинин 8-классынын окуучусу терезеден секирип өз жанын кыйган. Ал эми башка окуучулардын ата-энелери бала мектепте бал өткөрүп, психолог менен сүйлөшкөндөн кийин өз жанын кыйганын айтышууда. Күбөлөрдүн айтымында, бул Гарри Поттер темасындагы кече болгон. Мектеп окуучусунун юбка кийгени чоңдордун реакциясын жараткан. Бирок мектеп өзү баланын юбка кийип келгенин четке кагууда.
НИМдин окуучулары каза болгон окуучу чындап эле мектепке юбка кийип келгенин жана дал ушул себептен мугалимдердин сын пикирине дуушар болгонун айтышууда. Айрым окуучулар ага куратор гана айыптоо менен жооп кайтарса, мектептин психологу, тескерисинче, сүйлөшүү учурунда өспүрүмдү колдоого аракет кылганын белгилешүүдө.
Каргашалуу окуянын эртеси күнү НИМдин көптөгөн окуучулары мектепке юбка кийип (кыздар да, балдар да) нааразычылык билдирип келишкен. Алар "Кийимде жыныс жок" деген ураан менен гендердик стереотиптерге негизделген сексизмге жана бейбаштыкка каршы акция өткөрүүдө. Бул акция бир нече мектепте өттү. Мектеп жетекчилери алардын ата-энелерине телефон чалып, балдардын кийимин алмаштыруусун талап кылууда.
Алматы ШИИБ Бостандыктык райондук ички иштер бөлүмү тарабынан Казакстан Республикасынын Кылмыш-жаза кодексинин "Өзүн-өзү өлтүрүүгө жеткирүү" беренеси боюнча сотко чейинки тергөөнүн бирдиктүү реестрине өз жанын кыюу фактысы катталганын билдирди.
"Окуянын себептери жана жагдайлары соттук териштирүүнүн жүрүшүндө аныкталат. Соттук-медициналык экспертиза дайындалды", - деп билдиришти милициядан.
