Бишкек-Ош унаа жолунда, тагыраагы, Ала-Бел ашуусунда адам өмүрүн алган жол кырсыгы катталды. Кырсыктын кесепетинен 7 адам каза болгонун Жалал-Абад облустук жол кыймылын көзөмөлдөө башкармалыгынан билдиришти.
Кырсык 13-октябрда саат 17:10 чамасында катталды. Анда Бишкекти көздөй бара жаткан Mercedes-Benz унаасы каршы тилкедеги Honda Stream унаасын сүзгөн. Кырсыктын кесепетинен эки унаанын айдоочусу жана 4 адам окуя болгон жерден каза болгон. Кийинчерээк Токтогул райондук ооруканасына жеткирилген жабырлануучу эсине келбей көз жумду.
Жол кырсыгы боюнча тергөө иштери башталып, тиешелүү экспертизалар дайындалды.
