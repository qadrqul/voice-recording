UWW экстра-класс жана Олимпиадалык күрөш боюнча калыс Мейрамбек Ахметов Норвегиянын Осло шаарында өткөн дүйнөлүк чемпионатта көрүүчүлөрдүн кол чабуусу менен эл аралык калыстык карьерасын аяктады. Бул тууралуу Кыргызстандын күрөш федерациясынан билдиришти.
Дүйнө чемпиондугунун жүрүшүндө алып баруучу көрүүчүлөрдүн кол чабуусу алдында билдирүү жасады.
"Бүт зал Мейрамбек Ахметовдун эмгеги үчүн тик туруп ыраазычылыгын билдирет. Бүтүндөй Кыргызстан сиз менен сыймыктанат! Спорттук аренага, бизге керексиз! Сиздин тажрыйбаңыз, билимиңиз жана чеберчилигиңиз калыстар, спортчулар жана машыктыруучуларга алдыга жылууга жардам берет. Ошондой эле медалдарды утуп, Кыргызстаныбызды даңазалоого түрткү болдуңуз! Сизге ыраазычылык ! " - деп белгилейт федерация.
Белгилей кетсек, Мейрамбек Ахметов дүйнө чемпионаттарынан тышкары,Токиодогу (Япония) Олимпиада оюндарына калыстык кылган. Ал 2012-жылдын декабрында Олимпиадалык, кийинки жылы Европа чемпиондугунда калыс болгон.
Ахметов Олимпиаданын күмүш медалынын ээси Акжол Махмудов менен Канат Бегалиевдин машыктыруучусу.
