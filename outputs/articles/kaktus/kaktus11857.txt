2023-жылдын башынан бери Кыргызстанда 166 адамды кене чаккан, анын жарымы (86) Бишкек шаарында катталган. Оорулардын алдын алуу жана мамлекеттик санитардык-эпидемиологиялык көзөмөлдөө департаменти кене чаккан адам энцефалитти жугузуп алуу коркунучу бар экенин эскертет. 
Жыл сайын жаз-жай мезгилинде кене чаккан жарандардын медициналык мекемелерге кайрылуулары көбөйүүдө.
Чүй облусунда – 35, Ысык-Көлдө – 35, Таласта – беш, Жалал-Абад облустарында жана Ошто – экиден учур катталды.
Эпидемиологдор кене чакканда энцефалитке, курч жугуштуу вирустук ооруга, борбордук нерв системасынын жабыркоосуна алып келерин эскертишүүдө. Мындан тышкары бардык адамдар жашына жана жынысына карабастан инфекцияга кабылышат.
Мындай белгилер пайда болсо, дароо дарыгерге кайрылуу керек.
