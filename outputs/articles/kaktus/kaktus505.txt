Улуттуук коопсуздуктун мамлекеттик комитетинин кызматкерлери экс-премьер-министр Мухаммедкалый Абылгазиевди камакка алышты. Бул тууралуу Kaktus.media'га күч структураларындагы булактар билдиришти. 
Экс-пермьер-министрге карата мыйзамсыз баюу фактысы боюнча кылмыш иши козголгон. Абылгазиев УКМКнын СИЗОсунун убактылуу кармоочу жайына жеткирилди. Ал соттун чечими чыккыча эки күн ошол жерде болот. Мындан башка маалымат бериле элек.
