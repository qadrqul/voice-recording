Блогер Ырыс Жекшеналиев үй камагына чыгарылды. 
Анын жакындары билдиргендей, бүгүн, 26-октябрда Бишкек шаардык соту Ырыс Жекшеналиевдин баш коргоо чарасын өзгөртүү боюнча жактоочунун арызын карады.
Бишкек шаардык сотунун соттук коллегиясы арызды карап, Жекшеналиевдин баш коргоо чарасын үй камагына өзгөрттү.
Белгилесек, Facebook социалдык тармактагы "Полит Узник" баракчасынын администратору Ырыс Жекшеналиев 14-августта ИИМдин тергөө кызматына суракка чакыртылган. Ал Абдил Сегизбаевдин Жетим-Тоо кени боюнча видео кайрылуусун баракчага жайгаштырганына байланыштуу суракта 6 саат болгон. Ал Биринчи Май райондук соту тарабынан 16-августта 2 айга СИЗОго камакка алынган.
