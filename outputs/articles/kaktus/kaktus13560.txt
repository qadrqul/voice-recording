Ысык-Көлдүн пляжынан баланы уурдап, 300 миң доллар акча талап кылышкан. Өспүрүм Кеминде табылган. Бул тууралуу Kaktus.media сайтына укук коргоо органдарынан билдиришти.
Алардын айтымында, 20-июль күнү Бостери айылдык милиция бөлүмүнө Аламүдүн районунун 1975-жылы туулган тургуну Д.А.К., арыз менен кайрылган.
Ал Асыл-Таш пансионатында эс алып жатканын айтты. Саат 08:30дар чамасында белгисиз адамдар анын уулу А.Ч.Бны уурдап кетип, байланыш каражаттары аркылуу 300 000 АКШ долларын талап кылышкан.
Бул факт катталып, "кармоо" планы жарыяланып, кылмыш иши козголгон.
2010-жылы туулган баланы Бостери айылында жайгашкан "Путинка" жана "Апорт" эс алуу аймактарынын ортосундагы токой плантациясынан пляждан уурдап кетишкени аныкталган.
Ошол эле күнү бала Кемин районунун Боом капчыгайында Муздак суу аймагынан башына баштык кийгизилген колу-бутун байланган абалда табылган. Бала унааны токтотууга жетишкен, айдоочу окуя болгон жерге милиция кызматкерлерин чакырган.
Белгилүү болгондой, баланы эки адам уурдап кеткен.
Ысык-Көл облусунун ички иштер башкармалыгы бул факты боюнча комментарий бере элек.
