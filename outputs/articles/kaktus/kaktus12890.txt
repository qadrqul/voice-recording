Бишкек-Ош унаа жолунун 414-чакырымында Жалал-Абад облусунун Бекечал айылында жамгырдан улам сел жүрүп, эки тарапка өтүүчү жол убактылуу жабылды. Мындай маалыматты 12-июнда саат 21:00дө Транспорт министрлигинин басма сөз кызматы билдирди.
"Учурда жолду селден тазалоо иштери жүрүп жатат. Жеринде №30 ДЭП кызматкерлери иштеп жатат. Жол техникалары тартылды - жүктөгүч, кран, жумушчуларды ташууга автобус спринтер. Өтмөк 2 саатка жакын аралыкта ачылат", - деп билдирди министрлик.
