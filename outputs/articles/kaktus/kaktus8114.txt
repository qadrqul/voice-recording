Чек арачылар Кыргызстандан контрабандалык жол менен дизель майынын ири партиясын алып өтүүнү токтотушту. Бул тууралуу УКМКнын Чек ара кызматынын маалымат жана байланыш башкармалыгы билдирди.
Белгиленгендей, 28-августта "Кадамжай-автодорожный" көзөмөл-өткөрүү пунктунун чек арачылары Кыргызстандан чыгып бараткан 1990-жылы туулган Өзбекстандын жараны М.Д.ны кармашкан.
Чек арачылар текшерүү учурунда техникалык шарттарда көрсөтүлбөгөн жашыруун колго жасалган бак табышкан. Анда айдоочу 5 миң литр дизель майын мыйзамсыз алып өтүүгө аракет кылган.
Айдоочу күйүүчү-майлоочу майларды андан ары сатуу үчүн Өзбекстанга алып кетүүгө аракет кылган, деп түшүндүрдү чек ара кызматы.
