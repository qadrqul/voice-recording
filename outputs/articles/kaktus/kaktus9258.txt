"Кумтөр Голд Компани" ишканасынын мурдагы тышкы менеджери Теңгиз Бөлтүрүк дагы айга камакта калтырылды. Маалыматты Бишкек шаардык сотунан билдиришет.
Бишкектин Октябрь райондук соту Теңгиз Бөлтүрүктү 2023-жылдын 10-январына чейин камакта калтырды. Теңгиз Бөлтүрүктүн жактоочусу соттун бул чечимине даттанарын белгиледи.
Буга чейин Башкы прокуратура "Кумтөр Голд Компани" ЖАКтын кызматкерлеринин коррупциялык схемасынын натыйжасында мамлекетке 1 миллиард сомго жакын зыян келтирилгенин билдирген. Анын алкагында Теңгиз Бөлтүрүктөн тышкары камсыздандыруу боюнча адис Айша-Гүл Фронтбек кызы Джаналиева менен каржы департаментинин директору Рыспек Токтогулов дагы кармалган.
