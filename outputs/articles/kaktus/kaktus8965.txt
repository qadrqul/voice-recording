Жогорку Кеңештин Эл аралык иштер, коргоо, коопсуздук жана миграция боюнча комитетинин төрагасы болуп Улан Примов шайланды. Бул кызматка жалгыз гана Примовдун талапкерлиги көрсөтүлдү.
Добуш берүүнүн жыйынтыгы менен 70 депутаттан колдоо тапкан Улан Примов Жогорку Кеңештин Эл аралык иштер, коргоо, коопсуздук жана миграция боюнча комитетинин төрагасы болуп шайланды.
Ага чейин Чыңгыз Айдарбеков эл аралык иштер, коргоо, коопсуздук жана миграция комитетинин төрагалыгынан бошотулган. Аталган комитет бир катар маселелерден тышкары Өзбекстан менен чек араларды делимитациялоо жана демаркациялоо маселелерди карайт.
