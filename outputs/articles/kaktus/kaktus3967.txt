Түркия Республикасынын Анталья шаарындагы Кыргыз Республикасынын Башкы консулдугун уюштуруу чечими кабыл алынды. Бул тууралуу президенттин аппаратынын маалымат бөлүмү билдирди. 
Тиешелүү жарлыкка президент Садыр Жапаров кол койду. 
Чечим Кыргыз Республикасынын Түркия Республикасынын региондору менен ар тараптуу байланыштарын активдештирүү жана өнүктүрүү, экономикалык жана маданий кызматташтыкты кеңейтүү, ошондой эле Кыргыз Республикасынын жарандарын консулдук тейлөө максатында кабыл алынды.
