12 жашар казакстандык бала Караколдогу тоо лыжа базасындагы трассаларынын биринен түшүп келатып каза болуп калган. Бул тууралуу Kaktus.media редакциясына облустун ИИБси билдирди. 
Белгилүү болгондой, бүгүн, 12-январда, болжол менен саат 15:00дө тоо лыжа базасынан лыжа тээп трассадан түшүп келаткан бала карагайга урунуп, ошол жерден каза болгон, деген маалымат келип түшкөн. 
Окуя болгон жерге дароо ыкчам-тергөө тобу жөнөп, ишке тиешелүү материалдарды чогултушкан. 
Азыркы учурда, соттук-медициналык экспертиза жүргүзүү үчүн каза болгон баланын сөөгүн облустук больницага алып баратышат.
