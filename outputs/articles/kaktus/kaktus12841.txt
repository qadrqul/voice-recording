Депутат Максатбек Сарбагышев Балыкчы шаарынын атын Жусуп Абдрахмановдун урматына өзгөртүүнү сунуштоодо. Бул тууралуу ал 8-июнда Жогорку Кеңештин жыйынында Кыргызстандагы эки мөңгүгө Бириккен Араб Эмираттары менен Сауд Арабиясынын негиздөөчүлөрүнүн ысымы ыйгаруу боюнча мыйзам долбоорун талкуулоо учурунда билдирди.
Депутаттын айтымында, ал былтыртан бери мындай демилге менен чыгып, бирок министрлер кабинети эч кандай реакция кылган эмес.
"Башка чакырылыштарда депутат болгон айрым кесиптештерибиз, министрлер чокуларды, мөңгүлөрдү, айылдарды улуу ата-бабалардын урматына атоону сунуштабай, бүгүнкү күндө популизм менен алек болуп жатышканы мени өкүндүрөт", - деди Сарбагышев.
