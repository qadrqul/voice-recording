Саламаттык сактоо министрлигине караштуу Ооруларды алдын алуу жана мамлекеттик санитардык-эпидемиологиялык көзөмөл департаменти 20-26-мартта Кыргызстанда коронавирус инфекциясы менен пневмониянын 36 жаңы учуру катталганын кабарлады.
COVID-19 вирусун жугузуп алгандардын 13ү ооруканага жаткырылган.
2022-жылы вирусту 88 миңден ашуун адам жуктурганы белгилүү болгон.
Кыргызстанда 2020-жылдын март айында башталып, былтыр басаңдаган коронавирус пандемиясы 206 миңден ашуун адамга жугуп, 3 миңдей киши кайтыш болду.
Өлкөдө өзгөчө абал режими 2020-жылдын 22-мартында киргизилип, былтыр 1-ноябрда алынган.
