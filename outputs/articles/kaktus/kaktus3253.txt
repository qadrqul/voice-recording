"Кыргыз темир жолу" мамлекеттик ишканасынын мурдагы башкы директору Василий Дашков "Бикард" клиникасынан УКМКнын тергөө абагына которулду. Бул тууралуу Kaktus.media редакциясына комитеттин басма сөз кызматынан билдиришти.
Эске салсак, июль айынын башында тергөөдө камакка алынган Дашков ден соолугуна байланыштуу УКМКнын тергөө абагынан "Бикард" жеке клиникасына которулган.
Департамент ошондой эле видеого тартылган окуя боюнча иликтөө башталганын, анда кармалган Дашков "Бикард" жеке клиникасынын аймагында ээн -эркин басып жүргөнүн билдирди.
Буга чейин социалдык тармактарда Василий Дашков "Бикард" жеке клиникасынын аймагында ээн -эркин жүргөн видео тараган. Видеону Санжар Калматай жарыялаган: кадрларда Василий Дашковдун скамейкада отуруп, кайсы бир кыз менен сүйлөшүп жатканын көрүүгө болот.
Видеодо өзүн УКМКнын кызматкеримин деп тааныштырган адам, Василий Дашков камакта болсо да эмне үчүн колу кишенсиз эркин басып жүргөнүн түшүндүрө алган эмес.
