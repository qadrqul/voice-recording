Экс-президент Сооронбай Жээнбеков УКМКда экинчи жолу чакырылган сурактан чыкты. Бул тууралуу Kaktus.media сайтына экс-президенттин өкүлдөрү билдиришти.
Чоо-жайы айтылган жок, бирок, бардык суроолор, мурдагыдай эле Кумтөргө тиешелүү. Алдар белгиленгендей, сурак учурунда экс-президент күбө статусунда болгон.
Буга чейин Сооронбай Жээнбековдун жакындары ал премьер-министр жана президент болуп турган кездеги Кумтөр кени боюнча эч кандай чечим кабыл албаганын, ошондой эле Канадалык тарап менен эч кандай келишимге кол койбогонун айтышкан.
