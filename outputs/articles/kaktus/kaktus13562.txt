ПСЖ жылдыздуу чабуулчу Килиан Мбаппени командада калтыруу үчүн бардык аракеттерге барууга даяр. Бул тууралуу Defensa Central порталы билдирет.
Булактын маалыматына караганда, франциялык клуб Мбаппе менен он жылдык келишим түзүүнү каалайт, анын алкагында ал бир миллиард евро таап, тарыхта эң көп маяна алган спортчу боло алат. Футбол жылдызынын жана анын агентинин бул сунушка реакциясы азырынча ачыктала элек.
Мбаппенин ПСЖ менен учурдагы келишими 2024-жылдын жайында аяктайт жана чабуулчу аны узартууну көздөбөйт. Француз клубу кийинки трансфер болгон учурда аны бекер жоготуп албаш үчүн футболчуну ушул жайда сатуу жолдорун издеп жатат.
ПСЖ Мбаппени 2017-жылы 180 миллион еврого Монакодон сатып алган. Париж клубунун курамында болгон алты жыл ичинде Мбаппе бардыгы болуп 260 беттеш өткөрүп, 212 гол киргизип, 98 пас берген. Өткөн сезондун аягында чабуулчу төртүнчү жолу катары менен Франция чемпионатынын мыкты оюнчусу сыйлыгын алган.
