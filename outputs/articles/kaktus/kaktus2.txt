Конституциянын жаңы редакциясындагы 23-берене коомчулуктун көңүлүн бурду. Беренин өзү негизги бөлумдө жайгашкан, жана массалык маалымат каражаттарына тиешелүү. 
Анда төмөнкүлөр жазылган: 
1. Кыргыз Республикасында жалпы таанылган ыймандык баалуулуктарга, Кыргызстан элинин каада-салттарына, ошондой эле эл аралык стандарттарга карама-каршы келген басылмаларга, анын ичинде электрондук алып жүрүүчүдөгү басылмаларга, оюн-зоокторго жана коомдук иш-чараларга тыюу салынат.
2. Мазмуну Кыргызстан элинин маданиятына жана элдин ыйманына зыян келтириши мүмкүн болгон маалыматтарды жалпыга маалымдоо каражаттарында таратууга мыйзамга ылайык тыюу салынат же чектелет.
Беренедеги негизги учуру - бул "жалпы таанылган ыймандык баалуулуктарга, КР элинин каада-салттарына" деген түшүнүк. Азырынча, ал түшүнүктүн өзү кандай, ыймандык баалуулуктарга эмнелер кирет жана баалуулук менен салттардын чегин ким аныктай турганы белгисиз.
