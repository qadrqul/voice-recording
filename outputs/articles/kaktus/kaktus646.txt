Кадыр Досонов (кримтөбөл, Дженго каймана аты менен таанымал - ред.Kaktus.kg) УКМКга өзү келген, анткени анын жакындарына кысым көрсөтүлө баштаган, деп Kaktus.media'га анын адвокаты Назгүл Сүйүмбаева айтып берди. 
Анын айтмында, 10-февралда, түнкү саат 23:50дө Досонов өзү УКМКнын Ош облусу боюнча башкармалыгына адвокаты менен келген. 
"Менин жакталуучумду жер тилкесин мыйзамсыз басып алган деген айып менен убактылуу кармоочу жайга камашты", - деп айтып берди адвокат. 
Досоновдун мурунку аялы Ошто үй салып, өзүнүн аймагынан чыгып кеткен экен. Ошондуктан ага издөө жарыяланган. 
"Бул иште физикалык жактардын ортосунда сатуу-сатып алуу жүргөн болчу, бирок УКМКнын тергөөсүнүн пикири боюнча ал жер тилке айыл өкмөтүнө берилген, ал эми Досонов бийлик өкүлдөрүн коркуткан имиш", - деп сөзүн жыйынтыктады Сүйүмбаева.
