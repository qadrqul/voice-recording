"Дөө Чыңгыз" каймана аты менен таанымал Чыңгыз Жумагулов кармалды. Ал бүгүн, 15-июлда Бишкекте кармалагынан УКМКдан Kaktus.kg`ге билдиришти.
"Чыгыз Жумагуловду кармоо кылмыштуу топту уюштуруу, ошондой эле жеке ишкердик менен алектенген адамдардан системалуу түрдө ири өлчөмдө акча талап кылуу фактылары боюнча материалдардын алкагында жүргүзүлдү", - дешет комитеттен.
Учурда ал СИЗОго киргизилди. Чыңгыз Жумагуловдон жабыркагандар болсо УКМКнын ишеним телефонуна кайрылса болот: (312) 64-04-75.
Буга чейин, Бишкектин Карагул Акмат көчөсүнөн (7-апрель көчөсүнүн уландысы) Дөө Чыңгыздын унаасын атып кетишкен.
