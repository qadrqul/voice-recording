Президент Садыр Жапаров Азербайжандын президенти Ильхам Алиевге анын атасы Гейдар Алиевдин Кыргызстанга келген сүрөттөрү бар альбомду белекке берди. Бул тууралуу президенттин маалымат катчысы Эрбол Султанбаев билдирди.
Гейдар Алиев Азербайжанды 1993-жылдан 2003-жылга чейин башкарган. Ден соолугуна байланыштуу 2003-жылы көз жумган.
Эскерте кетсек, кечээ, 11-октябрда Азербайжан Республикасынын Президенти Ильхам Алиев Кыргызстанга мамлекеттик сапар менен келген. Аны "Манас" аэропортунан Садыр Жапаров өзү тосуп алды. Мамлекеттик сапарынын алкагында Кыргыз-Азербайжан достук сейил багынын ачылышы болду.
