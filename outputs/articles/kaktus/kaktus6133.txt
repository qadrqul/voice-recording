Кечээ кечинде Бишкекте курулуп жаткан көп кабаттуу үйдүн дубалынын бир бөлүгү коңшулаш үйдүн чатырына кулап түшкөн. Окуя Жаш Гвардия, 75 дарегинде саат 03:30да болгон.
Маалым болгондой, аталган объекттин курулушу менен "KG Восток Сервис" ЖЧКсы курулуш компаниясы алектенет жана Юстиция министрлигинин ачык маалымат базасына караганда, Жусуп Коргонбай уулу 2018-жылдан бери бул компаниянын негиздөөчүсү болуп саналат.
Учурда Жусуп Коргонбай уулу акыркы чакырылыштагы парламенттин төрагалыгын ээлейт - ал парламенттин жыйынында парламенттин ажатканаларында даарат кагазы жок деп сындагандан кийин популярдуулукка ээ болгон.
Бирок ошол эле учурда курулуш компаниясынын өкүлү Багыш Жармаматов Kaktus.media сайтына бул маалыматты четке какты. Ал белгилегендей, Жусуп Коргонбай уулу Жогорку Кеңешке депутат болуп келгенден бери курулуш компаниясынын ишмердүүлүгүнө аралашкан эмес.
