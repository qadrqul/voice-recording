Чүйдө айыл чарба фермасынын ээсинен опузалап акча талап кылганга шектелип уюшкан кылмыштуу топтун мүчөлөрү кармалды. Бул туурасында УКМКнын маалыматында айтылат.
Белгиленгендей, Кара-Балта шаарындагы "Р.С." аттуу айыл чарба фермасынын ээсин узак убакыт бою денесине залал келтирип, материалдык зыян келтиребиз деп коркутуп келген К.Б. жана Т.М. аттуу жарандар кармалды. Уюшкан кылмыштуу топтун мүчөлөрү 150 миң сом акча каражатын талап кылганы аныкталган.
Учурда УКМК тарабынан кылмышка тиешеси бар башка адамдарды аныктоо боюнча кошумча ыкчам-тергөө иш-чаралары жүргүзүлүүдө.
