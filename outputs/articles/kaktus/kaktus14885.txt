Президент Садыр Жапаров Экономикалык кызматташтык уюмуна мүчө-мамлекет башчыларынын кезектеги 16-саммитине катышат. 
Президенттин администрациясынан кабарлашкандай, Садыр Жапаров 8-9-ноябрда Өзбекстанга иш сапары менен барат.
Өлкө лидерлери Уюмдун күн тартибиндеги актуалдуу маселелерди, анын ичинде региондогу мамлекеттердин социалдык-маданий, илимий-техникалык өнүгүү боюнча мамилелердин ар кандай аспектилеринде өз ара пайдалуу аймактык экономикалык кызматташтыкты жана өз ара жардамдашууну түзүү аркылуу экономикалык мамилелердин дүйнөлүк системасына ырааттуу жана этаптуу интеграциялоону талкуулашат. 
Саммиттин алкагында Бүткүл дүйнөлүк балдар күнүнө карата "Борбор Азиядагы климаттын өзгөрүшү - балдар жана жаштар иш-аракетте" темасында эл аралык форум өтөт, ага президенттин жубайы Айгүл Жапарова катышат.
