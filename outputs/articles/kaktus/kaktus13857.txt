Ошто канцелярдык мык жутуп алган 10 жаштагы балага дарыгерлер жардам көрсөтүштү. Маалым болгондой, 7-августта учтуу зат жутуп алган бала Ош облустар аралык балдар клиникалык ооруканасына кайрылган.
Дарыгерлер текшерүү жүргүзүп, бала оң өпкөсүнөн жабыркаганын аныкташты. Тагыраагы, канцелярдык мык бронхага сайылып калган. Оор абалда калган балага тезинен жардам көрсөтүлүп, аман калды.
