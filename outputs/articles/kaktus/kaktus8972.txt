Бир күн мурда Токмокто Bristell NG-5 учагы кулап, инструктор жана курсант жаракат алган. Бейтаптардын бүгүн, 21-октябрга карата абалы боюнча Саламаттыкты сактоо министрлигинен кабарлашты.
Белгилүү болгондой, жабырлануучулар Токмок шаардык ооруканасынан Бишкектеги Улуттук госпиталга которулган.
"22 жаштагы бейтап жандандыруу бөлүмүндө жатат, абалы оор (сынык, күйүк алган). Ал эми 27 жаштагы бейтаптын абалы орто оор, хируругия бөлүмүндө дарыланууда. Учурда бардык тиешелүү жардамдар көрсөтүлүүдө", - дешти министрликтен.
Белгилей кетсек, 20-октябрда эртең менен эки орундуу учак кулаган. Анда инструктор жана авиаучилищанын курсанты жаракат алышкан.
