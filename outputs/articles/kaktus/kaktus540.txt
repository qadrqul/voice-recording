Экс-президент Сооронбай Жээнбеков Кыргызстандын экс-премьер-министри Дүйшөнбек Зилалиевдин иши боюнча Бишкек шаардык сотко чакырылды. Бул тууралуу Kaktus.media'га соттун басма сөз кызматы маалымдады. 
Белгилүү болгондой Зилалиевдин адвокаты Таалайгүл Токтакунова кошумча күбөнү - Сооронбай Жээнбековду чакыртуу боюнча өтүнүч менен кайрылган. 
"Сот өтүнүчтү канааттандырып, коргоо тарабын канааттандырып, өтүнүч менен кайрылган тарапты кубөнүн келишин камсыздоону милдеттендирди", - деп сотто белгилешти. 
Эске салсак, Дүйшөнбек Зилалиев мыйзамсыз байыган деп айыпталууда. Анын үйүно тинтүу жүргүзүлгөн учурда УКМКнын кызматкерлери бир нече миллион сом жана $100 миң, баалу буюмдар, жана Бишкектеги кыймылсыз мүлккө документтерди табышкан. Зилалиевдин адвокатынын айтымында булардын бардыгы мал сатуудан түшкөн каражат.
