Ысык-Көлдө пансионаттын ээси айыпка жыгылып, пирстеги саунаны бузууга мажбурланды. Бул тууралуу Мамлекеттик курулуш башкармалыгынын басма сөз кызматы билдирди.
Белгиленгендей, Мамлекеттик архитектура-курулуш көзөмөлдөө башкармалыгынын Ысык-Көл облусу боюнча башкармалыгынын инспекторлору пландан тышкаркы текшерүү учурунда "Радуга+" пансионатынын пристанынан мыйзамсыз иштеген сауна табышкан.
Инспекторлор тарабынан административдик айып салынып, саунаны пансионаттын ээсинин эсебинен демонтаждоо боюнча акт түзүлгөнү кабарланат.
