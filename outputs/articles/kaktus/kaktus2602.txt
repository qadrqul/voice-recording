20-июлда, Курман айтка карата, Эски аянтта чоң жамааттык намаз окулбай турган болду. Бул тууралуу Kaktus.media редакциясына Кыргызстандын мусулмандар диний башкармалыгынан билдиришти. 
Өлкөдөгү эпидемиялык кырдаалды эске алып, Айт намазды бардык санитардык нормаларды сактоо менен мечиттерде гана окууга уруксат берилди. 
"Биз республикалык штаб менен кеңешип, ушундай чечимди кабыл алдык. Ал Бишкекке жана башка шаарларга да тиешелүү", - деп КМДБдан айтып беришти. 
Эске салсак, 19-июлдагы иш күн 24-июлга жылды. Ошону менен кырызстандыктар 4 күн катары менен эс алышат.
