Бишкекте айдоочу кырсыкка кабылды. Күбөлөр Kaktus.media сайтына жиберген видеодон эркек кишинин унаанын үстүндө бара жатканын, рулду аял башкарып, авариялык абал жаратканын көрүүгө болот.
Алардын айтымында, бул окуя 1-мартта Профсоюз көчөсүндө катталган. Анда Honda Fit үлгүсүндөгү унаанын үстүндө эркек киши болгон. Айдоочу арыкка кирип, андан ары түркүктү сүзгөн. Унаанын үстүндөгү киши аман калган.
Биринчи май РИИБден Kaktus.media сайтына билдиришкендей, аталган факты каттоого алынып, тергөөгө чейинки текшерүү иштери башталган.
Учурда окуяга тиешеси бар адамдарды издөө иштери жүрүп жатат.
