Министрлер кабинетинин төрагасы Акылбек Жапаров экс-премьер-министрлерди министрлер кабинетинин иши, анын ичинде президенттик аппараттын кырдаалдык борбору менен таанышууга чакырды.
Министрлер кабинетинин басма сөз кызматы билдиргендей, кырдаалдык борбордун ишке кириши менен мамлекеттик жана жергиликтүү бийлик органдарынын, ошондой эле өлкөнүн ири өнөр жай ишканаларынын электрондук инфраструктурасына кирген системаларга реалдуу убакыт режиминде мониторинг жүргүзүү мүмкүн болду. Анын жардамы менен социалдык объектилерди куруу, мамлекеттик чек ара жана өткөрүү пункттары аркылуу товарларды өткөрүүнү көзөмөлдөөгө мүмкүнчүлүк жаралды.
