Бишкектеги №100 кичи маршруттук каттам муниципалитеттин карамагына өтөт. Бул туурасында шаардык мэриядан кабарлашты.
Маалымдалгандай, №100 кичи автобустун айдоочулары Транспорт жана жол инфраструктурасын өнүктүрүү башкармалыгына кайрылышкан.
Аталган департаменттин директору Максат Нусувалиев айдоочулар менен жолугуп, бул маселени талкуулады.
Сүйлөшүүлөрдүн жыйынтыгында департаменттин жетекчиси №100 кичи автобустарды муниципалитеттин карамагына өткөрүү боюнча иштерди жүргүзүүнү тапшырды.
