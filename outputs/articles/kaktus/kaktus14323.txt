Оппозициялык "Бүтүн Кыргызстан" фракциясынын лидери Адахан Мадумаровдун жактоочулары Биринчи Май райондук сотунун чечиминин мыйзамдуулугун кароо үчүн Бишкек шаардык сотуна апелляциялык даттануу менен кайрылышты. Бул тууралуу саясатчынын Telegram-каналында айтылат.
Белгилесек, 2-сентябрда Биринчи Май райондук соту Жогорку Кеңештин депутаты Адахан Мадумаровдун баш коргоо чарасын карап, аны 24-октябрга чейин камакка алуу чечимин чыгарган.
Бишкек шаардык соту апелляциялык даттанууну 13-сентябрда саат 15:00дө карайт.
Депутат 2-сентябрда үйүнүн жанынан сейилдөө учурунда кармалган, ал учурда Адахан Мадумаров уулу менен жүргөн. Анын иши 2009-жылы кол коюлган протоколго байланыштуу.
