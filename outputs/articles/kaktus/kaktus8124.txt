Кечээ, 28-августта, Ош облусунун Чоң-Алай районундагы Ленин чокусунда жайгашкан лагерде эки альпинист көз жумду. Алардын бири кыргызстандык, экинчиси Россия жараны. Бул тууралуу Ош облустук ички иштер башкармалыгы билдирди.
" Кашка-Суу айыл аймагынын Ачык-Таш тилкесинде жайгашкан Ленин чокусунда, Россиянын 38 жаштагы жараны Георгий Веселовский жана Ысык-Көл облусунун Ак-Суу районунун Теплоключенка айылынын тургуну, 41 жаштагы белгилүү альпинист Вячеслав Шейко каза болгон", - деп айтылат маалыматта.
Маркумдар тууралуу кабар Чоң-Алай райондук ички иштер башкармалыгынын нөөмөт бөлүмүнө келип түшкөн.
Учурда маркумдардын сөөгүн чокудан алып түшүү иштери жүргүзүлүп жатат. Алдын ала маалымат боюднча алар газга ууланып же тоңуп калган.
