Айланма жолдо жүк ташуучу унаанын астынан жеңил унаалар кирип кеттип, кырсыктан беш адам жабыркады. Бул тууралуу Kaktus.media сайтына окуянын күбөлөрү билдиришти.
Алардын маалыматы боюнча, бүгүн, 27-июлда саат 05:00 чамасында Бишкек-Нарын-Торугарт унаа жолунун Ысык-Ата районундагы аймакта жүк ташуучу унаа менен эки жеңил унаа кагышкан.
Жүк ташуучу унаанын айдоочусу артка бурулуп бараткан, ошол маалда аны эки унаа - Toyota Altezza жана Daewoo Nexia сүзгөн. Кырсыктан беш адам жабыркап, аларга дарыгерлер жардам көрсөтүштү. Окуяга күбө болгондор дагы эки жабырлануучуну Канттын ооруканасына жеткиришкен.
