Жогорку Кеңеште президенттин туруктуу өкүлү Анарбек Калматов депутат Евгения Строковага Тамара Слащеванын "Слово Кыргызстана" гезитине редактор болуп дайындалышы боюнча жооп берди. 
Анын айтымында, президенттин катчысы Галина Байтерек кадрдык дайындоолорго кийлигишпейт. 
"Анын үстүнө, Садыр Нургожоевич эч кимге мындай кылуусуна жол бербейт. Галина Байтерек мамлекет башчысынын райсмий веб-сайтынын мазмуну үчүн жоопту жана президенттин атынан жасалган бардык маалыматты көзөмөлдөп турат", - деди президенттин өкүлү. 
Калматов, Слащева өз кызматына премьер-министрдин буйругу менен кайтып келгендигин айтып, президенттин аппаратынын ага эч кандай тиешеси жоктугун билдирди.
