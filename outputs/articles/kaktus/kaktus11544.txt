Бүгүн, 12-апрелде Бишкектин Биринчи Май райондук соту Клара Сооронкулованы үй камагына чыгарды. Ал сот залында камактан бошотулду.
Буга чейин жактоочу Чынара Жакупбекова Клара Сооронкуловага ден соолугуна байланыштуу операция жасалганын жана дайыма камкордукка муктаж экенин билдирген. Ал СИЗОдо кармоо шарттары талапка жооп бербегендиктен, Сооронкулованын баш коргоо чарасын өзгөртүүнү суранган. Ошондой эле Кыргызстандын акыйкатчысы дагы Сооронкулованын абалына көңүл бурууну өтүнгөн.
