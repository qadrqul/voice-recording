Бүгүн, 24-октябрда Кемпир-Абад суу сактагычынын алдындагы жердин Өзбекстанга өтүүсүнө жана активисттердин массалык түрдө кармалышына каршы акция өттү. 
Митингчилер темир жол бекетинин алдындагы аянтка чогулушту. Алар "Ала-Тоо" аянтына чейин жөо жүрүш жасашты.
Милиция кызматкерлери коомдук тартипти жеринде көзөмөлдөштү.
Эске салсак, 23-октябрда бир катар активисттер, блогерлер жана мурдагы саясатчылар суракка чакыртылып, көбү убактылуу кармоочу жайга киргизилди. Ички иштер министрлигинен суракка чакыртылгандар "массалык башаламндыкты уюштурууга даярдануу" беренеси боюнча козголгон кылмыш ишинин алкагында кармалганын билдиришти.
