Бишкектин Октябрь райондук сотунда бир үй-бүлө мүчөлөрүнүн өлүмү боюнча кылмыш иши каралды. Белгилесек, 5-кичи райондо келин жана анын кызы, баласы өлтүрүлгөн.
Соттук процесске Надырбек Токтосунов төрагалык кылды.
Айыптоо корутундусунан кийин Чынтемир Аширалиев күнөөсүн толугу менен мойнуна албай турганын билдирди.
Эске салсак, 16-февраль күнү саат 21:00 чамасында Бишкектин 5-кичи районунан үч адамдын жансыз денеси табылган. Окуя болгон жерге барган ыкчам топ аял, кыз жана бала каза болгонун аныкташкан. Эртеси милиция кызматкерлери үрөй учурган кылмышка шектүүнү кармашкан.
