Бишкектеги мейманканалардын биринен 3 адамдын жансыз денеси табылды. Свердлов РИИБдин маалымат кызматынан кабарлашкандай, экөө кыз жана бирөө эркек киши болгон.
Окуя тууралуу 6-апрелде райондук бөлүмгө билдирүү түшкөн. Анда Фрунзе көчөсүндөгү мейманканадагы номерден 2 кыздын, бир экркектин сөөгү табылганы кабарланган.
Жерине ыкчам топ барып, каза болгондордун денесине сырттан кароо жүргүзгөн. Денелеринде көгала тактар, жаракаттар болгон эмес.
Каза болгон эркек 1984-жылы туулган К.В. экени такталган. Ал эми кыздардын аты-жөнү такталууда. Өздүк булактын айтымында, каза болгон киши чет элдик жаран болгон.
Бул факты каттоого алынып, тергөөгө чейинки текшерүү иштери жүрүүдө. Тиешелүү экспертизалар дайындалды.
Сүрөт иллюстрациялык.
