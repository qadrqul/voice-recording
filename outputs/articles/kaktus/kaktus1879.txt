Бишкектеги маршруттун айдоочулары иш таштаганына байланыштуу мэрия таксисттерге кайрылып, түзүлгөн кырдаалдан пайдаланып, бааны атайылап жогорулатпоону өтүндү. 
Муниципалитет шаардыктар жумушуна же үйүнө жете албай кыйналып жатышат. Жөнөкөй жарандарды да ойлоп койгула, деген кайрылууну жасады. 
"Урматту таксисттер жана такси кызматынын жетекчилери! Мэрия силерден тарифти жогорулатпоону суранат. Автобус менен троллейбустар күчөтүлгөн режимде иштеп жатышат, андан тышкары шаар ичинен акысыз жеткирүүнү уюштурдук. Түзүлгөн кырдаалды түшүнүү менен кабыл алып, андан акча жасап алууга умтулбагыла деп суранабыз. Жөнөкөй жүргүнчүлөр силерге ыраазы болушат", - деп муниципалитет маалымдады.
