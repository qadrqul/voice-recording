Президент Садыр Жапаров 20-август күнү Виктор Орбандын чакыруусу менен Будапешт шаарына иш сапары менен барат. Бул тууралуу президенттин маалымат кызматы маалымдады.
Өлкө башчы Венгриянын улуттук майрамына жана 19-29-август аралыгында өтө турчу жеңил атлетика боюнча дүйнөлүк мелдешке байланыштуу иш-чараларга катышаарын белгилүү болду.
"Аталган иш-чарага башка мамлекет башчыларынын да катышуусу күтүлүүдө. Иш сапардын алкагында президент Садыр Жапаров Венгриянын премьер-министри Виктор Орбан менен эки тараптуу сүйлөшүүлөрдү жүргүзөт", - деп айтылат билдирүүдө
