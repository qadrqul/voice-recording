Бүгүн, 27-апрелде Бишкектин Ленин райондук сотунда Маданият, маалымат жана жаштар саясаты министрлигинин "Азаттыктын" ишин токтотуу доо арызы боюнча соттук отурум өттү.
Кеңешме бөлмөсүнөн чыккан судья Чолпон Каримбаева ЖМКлардын өкүлдөрүнө аны видеого тартууга тыюу салууга аракет кылды. 
Судья "Азаттык" редакциясынын ишмердүүлүгүн токтотуу чечимин чыгарды.
Белгилей кетсек, 2022-жылы Маданият, маалымат, спорт жана жаштар саясаты министрлиги "Азаттык Медиа" мекемесинин жалпыга маалымдоо каражаты катары ишин токтотуу өтүнүчү менен Ленин райондук сотуна кайрылган. Доо арызда министрлик кыргыз-тажик чек арасындагы окуя тууралуу жарыяланган видеоматериал дале өчүрүлө электиги жана ал социалдык түйүндөр аркылуу тарап жатканын белгилеген.
