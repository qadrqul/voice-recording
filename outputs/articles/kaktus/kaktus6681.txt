Министрлер кабинетинин төрагасынын орун басары Эдил Байсалов Ысык-Көлдө өткөн Run the Silk Road эл аралык марафонуна катышты. Иш-чарадан фоторепортажды өкмөттүн аппаратынын маалыматтык камсыздоо бөлүмү жарыялады.
Марафондун ачылыш аземине министрлер кабинетинин башчысы Акылбек Жапаров да катышканы маалым болду.
"Адамзатка тынчтык жана ынтымак керек. Ысык-Көлдүн кайталангыс уникалдуу аурасы бар, анын дүйнөнү боорукер кыла алчу касиети бар. Биз марафонду колдоп жатканыбызга кубанычтабыз, анткени мындай иш-чаралар аркылуу биз кооз өлкөбүздүн туристтик потенциалын жайылта алабыз. Жашоо бул - күрөш, ал эми спорт - адамдарды бириктирген улуу күрөш",- деди Жапаров.
