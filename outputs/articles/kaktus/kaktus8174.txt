Аргентинанын вице-президенти Кристина Киршнерди куралчан адам өлтүрүүгө аракет кылган. Аны полиция кармап кеткен. Бул тууралуу EurAsia Daily кабарлады.
"Критина Киршнерди үйүнүн жанынан өлтүрүүгө аракет кылган куралчан адам кармалды", - деп жазат маалымат каражаттары.
"Куралчан киши Кристина Киршнерге тапанча такты", - деп белгилейт TN каналы.
Киршнер жаракат албаганы такталды.
Бир жумадан ашык убакыттан бери эл вице-президенттин үйүнүн жанына чогулуп турушат. Алар анын коррупция боюнча айыпталганына каршы.
