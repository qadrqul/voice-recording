Өспүрүм кызды зордуктоого шектелгендерди бошоткон судья Жаналы Батырбеков өз каалоосу менен кызматын тапшырды. Бул тууралуу Жогорку соттун басма сөз кызматы билдирди. 
Маалыматка ылайык, судья сот бийлигинин кадыр-баркына көлөкө түшүргөнү үчүн жумуштан кетүүнү чечкен.
Зордуктоого шектелгендердин бошотулганы жөнүндө кабар көп жарыялангандан кийин жогорку соттун төрагасы Замирбек Базарбеков иштин чоо-жайына реакция жасаган. Жыйынтыгында судьянын аракетинен өспүрүмдүн укугу тебеленген деп тааныганы айтылат.
Белгилей кетсек, Свердлов районунун ички иштер бөлүмүнө жабырлануучунун апасы кайрылган. Былтыр 13-августтан 14-августка караган түнү жашы жете элек кызын зордуктап кетишкен.
Иш сотто карала элек.
