Жогорку Кеңештин экс-депутаты жана экс-вице-премьер-министр Аида Исмаилова Кыргызстандын Түштүк Кореядагы элчилик кызматына көрсөтүлүүдө. Бул тууралуу Kaktus.kg'ге жеке булактар маалымдашты. 
Эске салсак, Исмаилова Бишкек гуманитардык университеттин "Экономист-чыгыш тануучу" адистигин аяктаган. 
Студент кезинен баштап эле "Баласагын" менчик мектебинде корей тилинен сабак берчү. Андан кийин бир нече корей компанияларында котормочу болуп иштеген. 
Жогорку Кеңеште Түштүк Корея менен кызматташуу депутаттык топтун жетекчиси болгон. 
Учурда Түштүк Кореядагы Кыргызстандын элчиси болуп Динара Кемелова эмгектенет.
