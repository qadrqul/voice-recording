Нарында жеке үйдөн улгайган адамдын жансыз денеси табылды. Бул тууралуу Өзгөчө кырдаалдар министрлигинен кабарлашты.
Ведомстводон билдиришкендей, Таалай көчөсүндө жайгашкан үйдүн эшигин ача албай калган жарандар куткаруу кызматына кайрылышкан. Окуя болгон жерге барган куткаруучулар үйдүн эшигин ачып, 1950-жылы туулган К.Н.нын жансыз денесин табышкан.
Эркектин сөөгү укук коргоо органдарына өткөрүлүп берилди.
