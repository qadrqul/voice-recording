"Элит Хаус" курулуш компаниясынын ээси Тимур Файзиев 10-октябрда УКМКга суракка чакыртылып, андан кийин кармалган. Мындай маалыматты Kaktus.media сайтына күч түзүмдөрүнөн билдиришкен.
Айрым маалыматтар боюнча, Тимур Файзиев УКМК тарабынан козголгон кылмыш ишинин алкагында кармалган.
11-октябрда Октябрь райондук сотунун тергөө судьясы Файзиевди УКМКнын тергөөчүсүнүн өтүнүчүн канааттандырып, 9-декабрга чейин Бишкектеги СИЗО-1ге жөнөткөн.
Бишкек шаардык сотунан Kaktus.media сайтына Тимур Файзиев кылмыштуу кирешелерди легалдаштырган деп (адалдоого) айыпталып жатканын ырасташты.
