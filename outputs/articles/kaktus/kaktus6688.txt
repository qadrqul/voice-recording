Бүгүн, 15-майда Кыргызстанда энелер күнү майрамдалып жатат. Бул эң жарык, эн жылуу майрамдардын бири. Бул күнү бир да апа көңүл сыртында калбаш керек. Апаңызга телефон чалып, куттуктап койгонду унутпаңыз. Антпесе уруш жеп калышыңыз мүмкүн. Апалардын көбү бирдей урушат эмеспи: ачуусу келет, бирок барыбир жакшы көрөт. 
Биз ар бирибиз бала кезде апабыздан уккан сөздөрдү эстеп, чогулттук. Азыр өзүбүз да балдарыбызды ушинтип урушсак керек. 
"Сениби шашпа, үйгө барганда сүйлөшөбүз"
"Сениби, шашпа, атаң келсин"
"Сындыр, талкала, сеники беле!"
"Кайненең казанды башыңа кийгизет го!"
"Суутуп коюптурбу! Үйдө отур!" 
"Түшкө чейин уктап жата бересиңби! Саат 10 болду! Элдин балдары/кыздары: үйлөрүн жыйнап бүттү, малды жайлап коюп, суу ташып, чөп чаап бүтүрүштү, Россияга барып миллион доллар таап, үй салып, машине алып, үйлөнүп/күйөөгө тийип, бала-чакалуу болуп калды ж.б."
"Мени сат!" же "Мен сага акча чыгарган завод белем!"
"Жылаңач бар"
"Чөнтөгүмдө!" же "Көзүңдү чоң ачып алып изде!" анда да таппасаң "Азыр мен тапсам, көзүңдү чукуйм!" 
P.S: Кызыгы, апалар дайыма таап чыгат, бирок көздү чукубайт.
сасыгым, күчүгүм, жаным, кара жаным, алтыным, көлөкөм, берекем. Андан тышкары кандай ат болбосун, сонун жана жагымдуу кылып кыскартып алышат: Аку, Наку, Таку, Маку, Жаку, Гүкү, Нүкү...
"Ай тим эле койчу, убара болбо! Андан көрө өзүңдүн керегиңе жаратып ал!"
