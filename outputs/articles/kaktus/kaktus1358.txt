Чынгыз Айтматовдун жубайы - Мария Айтматова каза болду. Бул кабарды Ассоль Молдокматова айтты.
Ал бүгүн, 20-апрелде үзүлдү. Чынгыз Айтматовдун үй-музейинен да бул маалыматты тастыкташты. Мария Айтматова ооруканадан көз жумган. Анын жерге берүү зыйнаты качан жана кайсы жерде боло турганы азырынча белгисиз. 
Мындан мурун, келини Сабира Айтматова, үй-бүлөсү менен коронавирус жуктурганын жазган болчу. 
Мария Айтматова 1942-жылы туулган. Чынгыз Айтматов 2008-жылы каза болгон. 
Kaktus.kg Айтматовдордун үй-бүлөсүнө терең кайгыруу менен көңүл айтат. Жаткан жери жайлуу, топурагы торко болсун.
