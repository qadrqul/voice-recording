Сокулукта таксистти 14 жолу бычактаганга шектүү кармалды. Чүй обулстук ички иштер башкы башкармалыгынан Kaktus.kg сайтына маалымдашкандай, учурда шектүү суракта.
"12-июлда шектүү кармалып, тергөө кызматына жеткирилди. Ал жашы жете элек бала экен. Тергөө жүрүп жатканына байланыштуу калган маалыматтар азырынча айтылбайт", - дешти маалымат кызматынан.
Эске салсак, 11-июлга караган түнү жүргүнчү таксистке бычак менен кол салып, 14 жаракат келтирген. Айдоочу алган жаракатынан улам ооруканага жаткырылган.
Башкы беттеги сүрөт иллюстрациялык.
