Чүй облусунун Ысык-Ата районунда өрт чыгып, төрт адам каза болду. Бул тууралуу ӨКМ кабарлады.
Берилген маалыматка ылайык, кечээ 13-декабрда, саат 14.36да Новопоровка айылынынын түштүк тарабында жайгашкан кашарда өрт башталган. Анын натыйжасында төрт адам каза болду. 1995-жылы туулган энеси, 2016-жылы туулган кызы жана 2014, 2017-жылы туулган эки уулу. 
Өрт 320 кв.м аянт жерге кесепетин тийгизген. Саат 15:14тө өрт чектөөгө алынып, 20.47де толугу менен өчүрүлгөн. Оттун тутануу себеби аныкталууда. 
