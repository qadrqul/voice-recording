Дордой-1 жаңы конушунда жол кырсыгы катталып, унаа оодарылып кетти. Бул тууралуу Kaktus.media сайтына күбөлөр билдиришти.
Окуя бүгүн, 27-майда саат 16:10до болгон. 
Күбө болгондордун айтымында, унаа болжол менен саатына 60-80 км ылдамдыкта жүргөн. Жолдун кесилишинде Фольксваген Пассат үлгүсүндөгү унаа менен кагышып, анын бампери талкаланган. Рулда отурган аял шок абалында болсо керек, ылдамдыгын ашырып, кырсык болгон жерден бир нече метр алыстыктагы ​мамыга урунган. Натыйжада анын унаасы оодарылып кеткен. Аялды ооруканага алып кетишкен.
