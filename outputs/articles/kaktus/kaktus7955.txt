Мурдагы президенттер Курманбек Бакиев менен Алмазбек Атамбаевдин үйлөрү эми балдар үчүн реаблитациялык борбор болот. Бул туурасында Эмгек, социалдык камсыздоо жана миграция министрлигинен билдиришиет.
Мекемеден Кыргызстанда майыптыгы бар 200 миң адам бар болсо, анын 35 миңи 18 жашка чейинки балдар дешет. 
Учурда өлкөдөгү ден соолугунун мүмкүнчүлүгү чектелген бардык жарандарга реабилитациялык кызматтарды көрсөтүүдө кыйынчылыктар бар. Ошондуктан экс-президенттер Курманбек Бакиевдин (Жибек-Жолу проспектиси 519 жана 521 даректеринде жайгашкан үйлөрү) жана Алмазбек Атамбаевдин (Кой-Таш айылында жайгашкан үйү) мамлекеттик менчикке өткөн үйлөрүнүн имаратында күнү-түнү иштеген балдардын реабилитациялык борборлору ишке кирет. Учурда курулуш иштери башталды.
Буга чейин ырчы Анжелика Алмазбек Атамбаевдин үйүн шал оорусу менен жабыркаган балдарга берүүнү Садыр Жапаровдон суранган. Кийинчерээк министр Кудайберген Базарбаев ырчыны кабыл алып, реаблитациялык борборлордун долбоору менен тааныштырган.
