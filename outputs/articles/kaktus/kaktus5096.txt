Казакстанда кармалган "Жапайы Арман" каймана аты менен таанылган, кримтөбөл делген Арман Жумагелдиев кыргызстандык Айкөл Аликжанованын жолдошу. Бул тууралуу жубайлардын социалдык тармактардагы баракчаларынан белгилүү болду.
Айкөл Аликжанова - кыргызстандык актриса жана модель, Miss Kyrgyzstan 2014 жана Miss Internet KG 2012 сулуулар сынагынын жеңүүчүсү. 2016-жылы хиджаб кийип, кийин мусулман модасынын дизайнери болуп калган. Качан турмушка чыкканы белгисиз. Алардын кызы былтыр ноябрда төрөлгөн.
Белгилей кетсек, социалдык түйүндөрдүн колдонуучулары Жумагелдиевдин Алматыда кыргызстандыктар талап-тоноодо деген сөзүнө шилтеме жасап, аны кыргыз-казак элинин ортосунда кастыкты козуткан деп айыпташкан.
7-январда казак басылмалары Арман Жумагелдиев кармалганын жазып чыгышты. Бирок, эки күн мурун ал Instagram баракчасына үч видео жарыялаган. Алар камакка алынганга чейин алынып салынган болушу мүмкүн.
Белгилүү болгондой, Жумагелдиев соттолуп, 2008-жылы ал Кыргызстанда казак сотунан жана башка кылмыштуу топтордун өкүлдөрүнөн жашырынып жүргөн. Андан соң Алматыда да кармалган. Ал ошондой эле Нурсултан Назарбаевди колдоп чыкты.
