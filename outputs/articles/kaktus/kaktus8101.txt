Бишкектеги жогорку окуу жайлардын биринде билим алган кытайлык студенттин сөөгү суудан табылды. Өзгөчө кырдаалдар министрлигинен кабарлашкандай, 22 жаштагы Сай Тундун жансыз денеси 25-августта Каракол капчыгайында аныкталды.
25-август күнү саат 15:59да Каракол капчыгайында сууда жансыз дене жаткандыгы тууралуу маалымат түшкөн. Жерине 5 куткаруучу, ИИМден 8 кызматкер тартылып, суудан кытай жаранын сөөгү чыгарылды.
