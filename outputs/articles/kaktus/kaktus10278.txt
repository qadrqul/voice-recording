Баткенде 14 жаштагы Аяна Жээнбаева жакындары тарабынан изделүүдө. Ал 30-январда үйүнөн чыгып кеткенин Баткен ОИИБден кабарлашты.
Маалым болгондой, жергиликтүү тургун Айназик Жээнбаева милицияга кайрылган. Ал 30-январда болжол менен саат 11:00 чамасында 2009-жылы туулган кызы үйдөн чыгып кеткен бойдон кайра кайтып келбегенин билдирип, издөөгө жардам суранган.
Дайынсыз болуп жаткан өспүрүмдүн белгилери: ак жумал, арык чырай, кашы, көзү кара, чачтары күрөң, бою 145-150 см.
Эгерде сүрөттөгү кызды көрүп билгендер болсо, Баткен РИИБге кабарлап коюуну милиция кызматкерлери суранат.
Байланыш номерлери: (03622) 102, 5-17-56, 0774-77-86-88, 0552-00-22-74.
