Белгилүү болгондой, 4-январда Кызыл-Кыяда жашаган 39 жаштагы аялдын үйүнө маска кийген эки эркек кирип, бычак менен коркутуп, буту-колун байлап, 100 миң сом жана алтын буюмдарды алып кетишкен. 
Бул факт "Талап-тоноо" беренеси менен каттоого алынды. 
Издөө иштеринин жүрүшүндө милиция кызматкерлери шектелгендердин изин табышкан. Алар Базар-Коргон районунун 31 жаштагы тургуну жана Ноокат районунун 26 жаштагы тургуну экенин аныкталды. Шектелгендер камалып, убактылуу кармоочу жайга жеткирилген. Акча жана алтын буюмдар да табылды. 
шектелгендердин бири буга чейин оор кылмыш менен соттолгону белгилүү болду. Тергөө иши уланууда.
