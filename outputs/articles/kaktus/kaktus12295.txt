Кыргызстандык ажылардын алгачкы тобу июнь айынан тарта Сауд Араб Падышачылыгына жөнөй баштайт. Бул туурасында Муфтияттан маалымдашты.
Зыяратчылар 12-июнда Бишкек-Медина багыты боюнча Сауд Араб Падышалыгынын Медина шаарына учуп кетишет. Ар бир топто 672 зыяратчы бар, аларды 15 ажы башчы коштоп бармакчы. 
Ал эми ажылардын акыркы тобу 21-июнда Ош-Жидда багыты боюнча араб өлкөсүнө жөнөп кетишет. 
Быйыл Кыргызстандык ажылардын саламаттыгына 20 дарыгер көз салат.
