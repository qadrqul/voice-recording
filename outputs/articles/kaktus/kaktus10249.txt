Түркиядан чыккан атайын учак Астанага конду. Бортто Казакстандын 16 жана Кыргызстандын 2 жараны бар деп жазат "Казинформ" маалымат агенттиги.
Маалыматта аларды Казакстан элинин ассамблеясынын кыргыз этно-маданий бирикмесинин өкүлдөрү тосуп алышып, жардам көрсөтүүгө даяр экендиктерин билдиришкени айтылат.
Буга чейин Кыргызстандын Тышкы иштер министрлиги Түркиянын Адана шаарында болгон жер титирөөнүн кесепетинен Кыргыз Республикасынын жараны жабыркап, ага медициналык жардам көрсөтүлгөнүн билдирген.
