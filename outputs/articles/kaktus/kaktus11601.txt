Кыргызстандын аймагында 15-апрелде күндүз жана 16-17-апрелде аба ырайы кескин өзгөрөт. Бул туурасында Кыргызгидромет агенттиги эскертип, шашылыш билдирүү таратты.
Бул күндөрү көпчүлүк аймактарда мезгил-мезгили менен жамгыр жаап, күн күркүрөшү, тоолуу райондордо кар жаашы күтүлөт. 
"Суук аба ырайы жайыттарда малды кармоону, автоунаа, энергетика жана коммуналдык кызматтардын ишин кыйындатат. Бактардын гүлдөрүнө, бүчүрлөрүнө, гүлдөгөн жемиштерге, жерге отургузулган жашылчаларга зыянын тийгизиши мүмкүн", - деп айтылат маалыматта.
