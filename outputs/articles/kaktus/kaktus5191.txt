"Кумтөр" боюнча юридикалык документтерге кол коюу процесстери жүрүп жатат. Жазга чейин бүтөт. Бул тууралуу президент Садыр Жапаров "Вечерний Бишкек" гезитине берген маегинде билдирди.
""Кумтөр" бизге өткөнү анык. Бул маселеде Аскар Акаевичтин эки жолу келип, тергөөгө берген сурагынын пайдасы болду. Кыскасы Аскар Акаевич мурда эл алдында кетирген каталарын толук актады десек болот. Андан сырткары тергөө менен кызматташкан мурдагы өкмөт башчылары жана депутаттардын да көрсөтмөлөрү таасир этти. Кийин ийне-жибине чейин айтып берем. Азыр болбойт. Баары бүтсүн, бүткөндөн кийин кенен сөз кылабыз, чыдап тургула",- деди президент.
