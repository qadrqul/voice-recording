Кыргызстанда жаңы окуу жылы китептердин тартыштыгы менен башталды. Ата-энелер бул көйгөйдү өз алдынча чечүүгө мажбур: базарлардан сатып алышат же Билим берүү министрлиги сунуштаган китептердин PDF-версиясын көчүрүп алышат.
Бирок китеп сатып алгандардын баары эле маселе оңой чечилип калбаганын айтышат. Ата-энелер социалдык тармактарга сатып алган китептердеги кемчиликтер тууралуу видео, сүрөт менен бөлүшүүдө.
Алсак, "Кыргызстандын тарыхы", "Мекен таануу" (3-класс) китептери тескери басылып чыккан. Ал эми "Кыргыз адабияты" (9-класс) китебинде дээрлик бир нече барагы актай таптаза.
