"Ак-Жол" көзөмөл-өткөрүү бекетинен 84 килограмм алтын алып бара жаткан унаа кармалды. УКМКдан маалымдашкандай, алтындын баасы 300 миллион сомдон ашат. 
УКМКнын Чүй облусу боюнча башкармалыгы тарабынан 17-апрелде "Ак-Жол" өткөрмө бекетинен JAC үлгүсүндөгү автоунаа 84 кг жакын алтын менен кармалды. Анда ЕАЭБге мүчө мамлекеттерден товарларды алып келүүгө жана Кыргыз Республикасынын салык органдарында каттоодон өтүүгө тиешелүү болгон документтери жок болгон. Товар Чүй облусунун аймагындагы ири алтын казуучу компаниялардын бирине жеткирилмек. 
