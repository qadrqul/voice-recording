Билим берүү жана илим министри Алмазбек Бейшеналиев ИИМ тарабынан пара алууга шектелип кармалды. Аны кармоо учуру видеого тартылган.
Ал эми министрдин жакындары бул иш атайын уюштурулган дешет Kaktus.media редакциясына.
Алардын айтымында, Алмазбек Бейшеналиевди кармоо учурунда конвертке салынган 10 миң доллар акчаны анын унаасынан алып чыккандай түр көрсөтүшкөн. 
Буга чейин ИИМден министр чет элдик студенттерди жогорку окуу жайга кабыл алууда 110 миң доллар пара алган делинип кармалганын кабарлашкан.
