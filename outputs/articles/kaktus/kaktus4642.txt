Бишкектин борборунда жыл аягына чейин жума сайын дем алыш күндөрү айыл чарба жарманкеси өтөт. Бул тууралуу Айыл чарба министрлигинин басма сөз кызматы билдирди.
Жарманке ишемби жана жекшемби күндөрү саат 09:00дөн 16:00гө чейин Раззаков, Киев жана Токтогул көчөлөрүнүн ортосунда болот. 
Уюштуруучулар айыл чарба жана тамак-аш өнөр жай продукцияларын (жумуртка, эт, сүт, жашылча ж.б.) өндүрүүчү баада, ортомчуларсыз сатып алууну сунуштайт.
Жарманкеге айылдык товар өндүрүүчүлөр жана тамак-аш өнөр жай ишканалары да катышууга чакырылган.
