УКМКнын чек ара кызматынын жоокери өзүнө-өзү Калашников автоматынан атып алды. Бул тууралуу Kaktus.media редакциясына күч структураларынын кызматкерлери билдиришти. 
Алардын айтымында, 14-августта, УКМКнын Жалал-Абаддагы башкармасынын №2027 аскер бөлүгүнүн жоокери нөөмөттө туруп, өзүнө-өзү төшүнө ок атып алган. 
Жаракаттын айынан дароо госпитализацияланган, абалы оор. 
Жоокер 2000 жылы туулган М.Ж.К., куралдуу күчтөр бөлүмүнө Кара-Суу аскер комиссариаты тарабынан чакыртылган. 
Чек ара кызматынын басма сөз бөлүмү бул инциденттин орун алганын тастыктады. Алар берген маалыматка ылайык, жоокер өзүнө залал келтирип, кызматтан кетүү аракетин көргөн.
