Жогорку Кеңештин депутаты Адахан Мадумаров башкы прокурор Курманкул Зулушевдин ага каршы сунушун ачык асмандан түшкөн чагылган деп атады. Бул тууралуу ал Kaktus.media сайтына комментарий берип жатып билдирди.
Мадумаров белгилегендей, прокурордун сунушун жарыялоонун алдында үч мүнөт мурда спикер Шакиев ага чай ичүүнү сунуштаганын, бир нерсе айткысы келип жатканын айтышкан. 
"Мен мындайды кабыл албайм, чай ичпейм. Анда ал барып жарыя кылам деди. Мен ага каалаганын кыла берсин дедим. Бирок ушул нерсе экенин такыр билген эмесмин.
Бул айыптоо акылга сыйбастык. Дайыма Конституцияны аткарууга чакырган адам Конституцияга каршы аракеттерди көрүп жатасыңар. Бул жомоктор! Мен аларга тынчтык бербегеним үчүн деп түшүнөм. Мен ар дайым айтып келем, кандай гана иш болбосун Конституциянын чегинде болушу керек", - дейт ал.
Белгилесек, 31-майда Жогорку Кеңешке башкы прокурор Курманкул Зулушевден депутат Адахан Мадумаровду кылмыш жоопкерчилигине тартууга макулдук берүү сунушу түштү. Бул тополоңго жана бийликти күч менен басып алууга даярдануу жөнүндө. Сунушту карап чыгуу үчүн комиссия түзүлдү.
