УКМКнын жетекчиси Камчыбек Ташиев неберелүү болду. Бул тууралуу Instagram баракчасына келини Эркайым Абдуллаева билдирди. 
Ташиевдин уулу Тай-Мурастын келинчеги жаңы төрөлгөн ымыркайы менен түшкөн сүрөтүн социалдык тармакка жарыялап: "Кош келиптирсиң, кызым", - деп жазган. Белгилүү болгондой, наристе 12-июнда, саат 16:01де жарык дүйнөгө келген. Салмагы 3,2 кг. 
Эске салсак, Камчыбек Ташиевдин Тай-Мурас деген уулу модель Эркайым Абдуллаевага 2019-жылдын күз айларында үйлөнгөн. Алардын тун уулу өткөн жылдын январында төрөлгөн болчу. Жакында төрөлгөн кыз жуптун экинчи чүрпөсү.
