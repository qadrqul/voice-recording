Саясат таануучунун адвокаты "Марат Казакпаев сот менен прокурордун айынан каза болду", - деди. 
"Казакпаевди судья Марат Сыдыков менен прокурор Тамара Тилекеева өлтүрдү деп эсептейбиз. Ал буга чейин айыккыс ооруга чалдыккан. Мен баш коргоо чарасын өзгөртүүнү өтүнгөм. Ага камакта отуруу мүмкүн эмес эле. Бирок прокурор менен судья өтүнүчүбүздү карап да коюшкан жок. Ал 9 күндөн кийин каза болду. Бир жылдан ашык камакта отурду", - деди адвокат.
Эске салсак, Марат Казакбаев комадан чыкпай, УКМКнын СИЗОсунан жаткырылган No1 шаардык ооруканада каза болгон.
