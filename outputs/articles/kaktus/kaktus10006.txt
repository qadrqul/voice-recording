Саламаттыкты сактоо министринин мурдагы орун басары Жаркынбек Касымбеков Коомдук саламаттыкты сактоо улуттук институтунун директору болду. Маалыматты Саламаттыкты сактоо министрлигинин басма сөз кызматынан тастыкташты.
Коомдук саламаттыкты сактоо улуттук институту - мурдагы "Профилактикалык медицина" илимий-өндүрүштүк бирикмеси. Аталган бирикмеге "улуттук" статусу берилген.
Эске салсак, Касымбеков 2022-жылдын 4-июнунда министрдин орун басары болуп дайындалган. 4-июндан 23-августка чейин Саламаттыкты сактоо министринин милдетин убактылуу аткарган.
7-декабрда ээлеген кызматынан бошотулган.
