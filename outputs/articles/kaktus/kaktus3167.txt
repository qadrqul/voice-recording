Дагы жол кырсыгы катталганын ӨКМдин басма сөз кызматы билдирди.
24-августка караган түнү Баткен облусунун Кадамжай районунда Ош-Баткен-Исфана унаа жолунун 112-чакырымында жол кырсыгы катталды. Анда Honda Stepwgn унаасынын айдоочусу рулду башкара албай калып, КамАЗды сүзгөн. Анын кесепетинен Хонда унаасынын айдоочусу көз жумду. Ал 1995-жылы туулган Б.А. атуу жаран экени белгилүү болду. 
Окуя болгон жерге No76 КБКнын беш куткаруучусу келип, айдоочунун сөөгүн тез жардам кызматына өткөрүп беришкен.
