Бүгүн, 2-февралда Баткенде дагы 35 үйдүн курулушу бүтүп, ээлерине тапшырылды. Бул туурасында президенттин администрациясынын маалыматтык саясат кызматынын жетекчиси Дайырбек Орунбеков жазды. 
Ал белгилегендей, бир жума ичинде дагы 15 үй даяр болот.
Президенттин иш башкаруучусу Каныбек Туманбаев Садыр Жапаровдун атынан үй ээлерине 100 миң сомдон акча тапшырды.
Буга чейин 18-январда курулушу аяктаган 30 үй пайдаланууга берилген.
Эске салсак, 2022-жылдын 14-17-сентябрында Тажикстан Баткен облусундагы жана Ош облусунун Чоң-Алай районундагы чек ара заставаларына, калктуу конуштарына куралдуу кол салган.
