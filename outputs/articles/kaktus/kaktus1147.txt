Боом капчыгайндагы жол бир нече саатка жабылып, автотранспорт менен жол жүрүү мүмкүн болбойт. Бул тууралуу "Кыргыз темир жолунун" басма сөз кызматы кабарлады. 
Белгилүү болгондой, 5-апрелден тартып 9-апрелге чейин автотранспорттун жана темир жол транспорттун коопсуздугун камсыздоо максатында Бишкек - Нарын - Торугарт автожолдун Боом капчыгайы аймагында таш кулатылат. 
Ташты кулатуу иштери жолдун 117- жана 118- чакырымында жүрөт. 
"Бардык иштер жол толугу менен жабылгандан кийин жергиликтүү убакыт боюнча эртең мененки саат 9:00дон кечки 15:00го чейин жүргүзүлөт", - деп билдирүүдө айтылган. 
Айдоочуларга алдын ала маршрутту пландап алууну сунушталды.
