Кыргыз Республикасынын министрликтеринин биринин жетектөөчү адиси баңгизат менен кармалды. Бул туурасында ИИМдин маалымат кызматынан кабарлашты.
Белгилүү болгондой, 22-октябрда болжол менен саат 21:40 чамасында Баңгизаттарды мыйзамсыз жүгүртүүгө каршы кызматтын кызматкерлери Бишкектеги Манас проспектисинде жайгашкан турак үйдүн короосунда 1989-жылы туулган Ч.М.Т. аттуу жаранды кармашкан. Кармоо учурунда тоголоктолгон кочкул жашыл заттарды жерге ыргытууга аракет кылган.
Шектүү соттун чечимине ылайык, Бишкектеги тергөө абагына киргизилди.
