Борбордук шайлоо комиссиясынын басма-сөз кызматы ведомствонун сайтына, президенттикке талапкерлер үгүт иштери үчүн банк эсептерине канча акча которгондугу жана бүгүнкү күндө канчасы сарпталгандыгы тууралуу жазды. 
18-декабрга карата берилген маалыматка ылайык, Жапаров банк эсебине которулган 47 млн 404 миң сомдун 43 млн 720 миң сомун сарптады. 
Андан кийинки орунда бизнесмен Бабуржан Төлбаев. Анын шайлоо фондунда 9 млн сом чогулган болчу. Бүгүнкү күнгө чейин ал 5 млн 687 миң сомун коротту. 
Эң аз акча короткондордун катарына Клара Сооронкулова кирди. Ал банк эсебине түшкөн 1 млн 26 миң сомдун 1 млн 20 миңин үгүт иштерине колдонду.
