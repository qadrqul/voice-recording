Садыр Жапаров бүгүн, 28-июлда Ош облусуна болгон жумушчу сапарынын алкагында Алай районундагы Түштүк-Батыш бажысынын "Иркештам" автомобилдик өткөрмө пунктунун иши менен таанышты. 
Долбоор ошондой эле узундугу 187 метр болгон эстакадалык көпүрөнүн курулушун жана көмүрдү ташуу үчүн ленталык конвейерди орнотууну камтыйт.
Президент ушул жылдын 1-октябрына чейин өткөрмө пункттун жөндөмдүүлүгүн бир нече эсе көбөйтүү үчүн аймакты толугу менен модернизациялоо, кеңейтүү, кошумча тилкелерди куруу жана "Иркештам" пунктунун бажы инфраструктурасын шайкеш келтирүү тапшырмасын берди. 
Садыр Жапаров бул максаттарга кошумча каражат бөлүнөт дейт.
Модернизациялоо пункттун өткөрүү жөндөмдүүлүгүн күнүнө 1000 унаага чейин жогорулатат, ошондой эле көмүр ташыган жүк ташуучу унаалардан жолду бошотот, анткени катуу отун Кыргызстандын бажы кампасынан Кытайга ленталык конвейер аркылуу жеткириле баштайт.
