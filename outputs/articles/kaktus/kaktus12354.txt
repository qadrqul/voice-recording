УКМК 1 миллион сом пара алып жаткан жеринен Мамлекеттик ишкананын директорун кармады. Бул туурасында коопсуздук комитеттин маалыматында айтылат.
Такталгандай, мамлекеттик компаниянын директору инвесторлорду кенди иштетүүгө лицензиясынан ажыратабыз деп коркутуп, акча талап кылып, жаңыдан түзүлгөн компаниянын 20% акциясын талап кылган. 
 Тема боюнча:Таластагы тигүү фабрикасын куруудагы коррупцияга шектелип мурдагы аткаминерлер кармалды 
Мамлекеттик компаниянын башкы директор башка адамдар менен алдын ала сүйлөшүп алып, мунай өндүрүүчү компаниянын 20% үлүшүн пара катары алып, аффилирленген номинациялардын үлүшүн каттап, андан кийин дагы 2,5 миллион сом өлчөмүндө акча каражатын талап кылган.
Жүргүзүлгөн ыкчам иликтөө иш-чараларынын натыйжасында 1 млн сом өлчөмүндө акча каражатын алып жаткан учурда Б.А.Т., ошондой эле Б.А.Н. пара менен кармалды.
Алынган далилдердин негизинде кармалгандар УКМКнын убактылуу кармоочу жайына киргизилди, мыйзамда белгиленген мөөнөттө шектүүлөргө тиешелүү айып тагылып, тергөө мезгилиндеги соттук бөгөт коюу чарасы каралмакчы.
Тергөөнүн жыйынтыгы менен бардык тиешеси бар адамдардын аракетине юридикалык баа берилет. Учурда тергөө иштери улантылууда.
