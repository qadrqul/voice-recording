Жалал-Абаддун 4 тургуну "Хизбут-Тахрир" диний-экстремисттик уюмунан баш тартышты. Бул туурасында облустук милициядан маалымдашты.
Кабарлангандай, Экстремизмге, мыйзамсыз миграцияга каршы аракеттенүү кызматынын кызматкерлери тарабынан жүргүзүлгөн түшүндүрүү иштеринин натыйжасында 4 жаран "Хизбут-Тахрир" диний экстремисттик уюмунан баш тартышты. Алар буга чейинки жасаган кадамдары туура эмес экендиктерин айтышып, жаштарды бул жолго барбоого чакырышты.
2023-жылдын 1 айында диний экстремизмге каршы 78 профилактикалык иштер жүргүзүлдү. 
Белгилесек, Кыргыз Республикасынын аймагында 21 экстремисттик жана террористик уюмдардын ишмердүүлүгүнө тыюу салынган.
