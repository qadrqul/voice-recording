Кыз келиндер күрөшү боюнча дүйнө чемпионатында финалга чыгып, Айсулуу Тыныбекова 2024-жылы өтө турган Париждеги Олимпиадага жолдомо алды.
Ал жарым финалда германиялык Луиза Ниемешти 4:2 эсеби менен утту.
Айсулуу Тыныбекова бул жеңиши менен Кыргызстанга экинчи Олимпиадага жолдомо алып келди.
Эске салсак, Мээрим Жуманазарова бүгүн жаракатына байланыштуу дүйнө чемпионатынан четтетилип, Олимпиадага жолдомо ала албай калды.
