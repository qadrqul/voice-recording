Бүгүн, 22-декабрда камактагы депутат Бакытбек Жетигенов УКМКнын СИЗОсунан чыгарылды. Бул тууралуу Kaktus.media сайтына өздүк булактар ​​билдирди. 
Маалым болгондой, сот анын баш коргоо чарасын жокко чыгарган. Буга бүгүн Жогорку Кеңеш убактылуу депутаттык комиссиянын корутундусунун негизинде Жетигеновду жоопко тартууга макулдук бербей койгону себеп болгон.
Эскерте кетсек, Бакытбек Жетигенов парламенттик шайлоонун алдында, 26-ноябрда бийликти басып алуу аракети боюнча козголгон кылмыш ишинин алкагында кармалган. Аны менен бирге "Чүй ынтымагы" уюмунун 15ке жакын өкүлү да кармалган болчу.
