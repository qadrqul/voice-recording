Мушташтан кийин депутаттык мандатын тапшырган Жаныбек Абиров жабырлануучудан, анын ата-энесинен кечирим сурады. Алардын видеосу социалдык тармакка тарады.
Жабырлануучу тарап түшүнбөстүктөр болуп кеткенин айтып, "кечирдим" деп кол алышты.
Эске салсак, 11-мартта Абиров жеке күзөт кызматынын кызматкерин сабап салган. Жабырлануучу баш мээнин жабык жаракаты менен Улуттук госпиталга жаткырылган. Бул окуяга президент Садыр Жапаров реакция жасап, 13-мартта окуяга тиешеси бар эки шектүү милиция тарабынан кармалган.
