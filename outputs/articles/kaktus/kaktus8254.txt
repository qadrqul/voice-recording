Чүйдө жансыз денеси табылган эркек кишинин жакындары изделет. Облустук ички иштер башкы башкармалыгынан маркумду аныктоого жана жакындарын табууга коомчулуктан жардам сурайт.
Маалыматка ылайык, 2-сентябрда Сокулук айылындагы Фрунзе көчөсүнөн 35-40 жаш чамасындагы эркек кишинин жансыз денеси табылган. Маркумдун денеси чирип баштаган. Учурда анын аты-жөнү тактала элек.
Белгилери: бою 190 сантиметр, орто дене түзүлүштө, чачтары сары жана кыска. Чолок шым, кара спорттук бут кийим, мойнунда чынжырчасы болгон.
Маркум тууралуу кимде-ким маалымат билсе, (0312) 45-33-80, 0708 89-00-23 номерлерине байланышып коюуну милиция өтүнөт.
