Кыргызстандын футбол боюнча курама командасынын жаңыланган формасынын бет ачары 9-августта өттү. Футбол союзунун президенти Медербек Сыдыковдун айтымында, улуттук кураманын жаңы формасына кыргыз оюм-чийим түшүрүлгөн.
Ал белгилегендей, жаңы форманы алдыдагы Азия оюндарына жана улуттук курама команда катыша турган континенттин башкы турнири – Азия кубогуна чейин тартуулоону чечишти.
"Жаңы форма жаңы жеңиштерди алып келет деп ишенебиз", - деди ал.
Команданын оюнчулары Бекжан Сагынбаев, Кристиан Браузман жана башкалар форма менен чыгышты.
Кыргыз футболдук союзу менен JOMA бренди иштеп чыккан курама команда жана күйөрмандар үчүн индивидуалдык дизайнагы мерч массалык сатууга 11-августта чыгат.
