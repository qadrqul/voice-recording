Жогорку Кеңештин төрагасы Нурланбек Шакиев депутат Адахан Мадумаровдун Кыргызстандын Конституциясынын кабыл алынгандыгынын 30 жылдыгына арналган иш-чарага катышууну каалабайм деген билдирүүсүнө комментарий берди.
"Бир оратор келгиси келбей турганын айтты, бирок баары бир келди. Катышпайм деди, бирок баары бир катышты. Эки жүздүүлүктүн да чеги болот. Мындай учурларды белгилеш керек. Бийлигиңе түкүрдүм дейт, бирок өзү бир тармактык бийликтин мүчөсү, депутат. Демек өз бетине түкүрүп жатат. Канчалык ачуу болсо да чындыкты айтышыбыз керек", - деди Шакиев.
Эске салсак, буга чейин Мадумаров иш-чарага келгиси келбей турганын айтып, бирок ага карабай КР Конституциясы аткарылбай жатканын ачык айтуу үчүн келгенин билдирген.
