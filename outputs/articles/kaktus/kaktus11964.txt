Талас районунда мал базардагы уурулук фактысына шектелип дагы бир жаран кармалды. Бул туурасында Kaktus.kg сайтына Талас ОИИБден билдиришти.
Маалым болгондой, мал базардагы уурулукка шектелген экинчи адам кармалды. Ал 1981-жылы туулган.
Белгилей кетсек, 30-апрелде Таластагы мал базардын биринде эркек кишин кармап, мамыга байлап койгон видео тараган. Аны жергиликтүүлөр акча уурдаганга айыпташкан. Кийинчерээк милиция кызматкерлери жерине барып, шектүүнү кармап кетишкен. Ал​ Ысык-Көл районуна караштуу Григорьевка айылынын ​1989-жылы туулган тургуну ​экени аныкталган. Текшерүүдө анын жанынан жалпы 35 200 сом акча каражаты алынган.
