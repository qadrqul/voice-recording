Бишкек шаарындагы Улуттук филармониянын айланасындагы чөптөн тапанча табылды. Куралды "Бишкек жашыл чарба" ишканасынын жумушчусу таап алган дешет ИИМдин маалымат кызматынан.
Бүгүн, 5-июлда болжол менен саат 09:54 чамасында "Бишкек жашыл чарба" муниципалдык ишканасынын Алмаз Акбаралиев аттуу жумушчусу филармониянын түштүк аймагындагы чөптөрдү кыркып жатып тапанчага окшош ок атуучу курал таап алган. Ал ИИМдин Күзөт кызматына кабар берген.
