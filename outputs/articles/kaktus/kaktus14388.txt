Бүгүн, 13-сентябрда Бишкек шаардык сотунда мамлекетке чыккынчылык кылганга шектелип, камакка алынган Адахан Мадумаровдун жактоочуларынын арызы каралууда. Соттун имаратынын алдына Мадумаровдун ондогон тарапташтары чогулушту.
Соттун имаратынын кире беришинде турган сот аткаруучулар эч кимди өткөрбөй жатышат. 
Ал эми депутат Гуля Кожокулованы соттун имаратына киргизишти.
Белгилесек, буга чейин Адахан Мадумаровдун жактоочулары Биринчи Май райондук сотунун чечиминин мыйзамдуулугун кароо үчүн Бишкек шаардык сотуна апелляциялык даттануу менен кайрылышкан.
