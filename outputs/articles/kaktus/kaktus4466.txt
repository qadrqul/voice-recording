Гүлзат Мамытбек СИЗОдогу ачкачылык акциясын токтотту. Бул тууралуу Акыйкатчы институтунан билдиришти.
23-ноябрда Акыйкатчы институтунун кызматкери Бишкек шаарындагы No1 СИЗОдогу Гүлзат Алымкуловага (Гүлзат Мамытбек) барды. Ал өзүн жакшы сезип жатканын, күн сайын витаминдериди берип, мамлекеттик органдарга кат-кабарлар жана арыздар жөнөтүлүп жатканын, СИЗОнун жетекчилигине эч кандай дооматы жок экенин айтты.
23-ноябрдан бери Гүлзат Мамытбек ачкачылык акциясын расмий токтотту.
Эске сала кетсек, ал 14-ноябрда нааразылык иретинде ачкачылык жарыялаган. Ал президентке жана ар кайсы мамлекеттик органдарга жазылган каттарды кабыл албай жатканын айтып нааразы болду.
