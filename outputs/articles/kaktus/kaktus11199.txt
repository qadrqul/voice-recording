УКМКнын кызматкерлери тарабынан козголгон кылмыш ишинин алкагында, 23-мартта ишенип берилген мүлктү ыйгарып алуу, кызмат абалынан кыянаттык менен пайдалануу фактылары боюнча "Тазалык" ишканасынын мурдагы директору Сарпашев кармалган.
"Сарпашев "Тазалык" ишканасынын муктаждыктары үчүн материалдык-техникалык каражаттарды сатып алууга багытталган акча каражатын ыйгарып алуу боюнча күнөөсүн моюнга алып, келтирилген зыяндын ордун толугу менен, башкача айтканда, 5 млн 167 миң 600 сомду мамлекетке кайтарды", - деп айтылат маалыматта.
Буга байланыштуу Бишкек шаарынын Биринчи Май райондук сотунун тергөө судьясы Р.Сарпашевге карата 2023-жылдын 9-апрелине чейин үй камагына алуу түрүндөгү баш коргоо чарасын тандаган.
"Учурда Р.Сарпашевге карата козголгон кылмыш ишинин алкагында мүмкүн болгон мыйзамсыз аракеттердин башка фактылары текшерилүүдө", - деп жазылат УКМКнын билдирүүсүндө.
