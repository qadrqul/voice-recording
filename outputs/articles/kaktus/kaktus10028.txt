19-январдан бери изделип жаткан жарандын сөөгү Чоң Чүй каналынан табылды. Бул туурасында ӨКМнын маалымат кызматынан кабарлашат.
Аламүдүн районундагы Чоң Чүй каналында белгисиз жарандын сөөгү суу тосмосунда жаткандыгы тууралуу маалымат түшкөн. Жерине 5 куткаруучу тартылып, жансыз денени суудан чыгарышкан. 
Каза болгон жаран 1989-жылы туулган А.К. экендиги аныкталды. Ал 19-январдан бери ӨКМнын куткаруучу, суучулдары тарабынан Чоң Чүй каналынан изделип жаткан.
