Ферганада Кыргызстан, Тажикстан жана Өзбекстандын өкмөттүк делегацияларынын жолугушуусу болду, деп билдирди министрлер кабинетинин басма сөз кызматы.
Сүйлөшүүлөрдүн жүрүшүндө тараптар үч мамлекеттин мамлекеттик чек араларынын бириккен жерин жайгаштыруу боюнча сунуштарын алмашышты, деп айтылат релизде. Министрлер кабинети жолугушуу достук жана өз ара түшүнүшүү менен өткөнүн белгилейт. Иш-чаранын жыйынтыгында тиешелүү протоколго кол коюлду.
Өкмөттүк делегациялардын кийинки жолугушуусу Кыргызстандын аймагында өтөт.
