30-сентябрда, Бишкектин борборунда, саат 09:00дөн 21:00гө чейин ичүүчү суу өчүрүлөт. Бул тууралуу борбор калаанын мэриясынын басма сөз кызматы кабарлады. 
"Бишкекводоканал" ишканасы өчүрүү Тоголок Молдо суу тосмосундагы оңдоо жана профилактикалык иштерге байланыштуу экенин белгиледи. Панфилов жана Фрунзе көчөлөрү, Манас проспектиси жана темир жол линиясы менен чектелген аймакка тийешелүү.
Борбор калаанын мэриясы шаардыктардан кырдаалга түшүнүү менен мамиле кылууну жана ичүүчү сууну камдап алууну суранат.
