Нарын облусунун Ат-Башы районуна калың жааган кардан улам өзгөчө кырдаал режими киргизилди. Бул тууралуу ӨКМдан билдиришет.
Белгилесек, Ат-Башынын Арпа өрөөнүндө 2-майдан тарта аба ырайы кескин өзгөрүп, кар калың жаап, жайлоодо 5 үй-бүлө мал жандыктары менен калган. Малчылардын 867 уйу, 1400 кою бар. Сууктан улам 2 уй, 3 музоо, 15 кой тоңуп өлгөн.
Арпа өрөөнүндөгү Ак-Бейит, Беш-Сары, Ичке, Кемесия тилкелеринде калган малчыларга ыкчам жардам көрсөтүү жана кырдаалды жөнгө салуу максатында Ат-Башы райондук администрациясынын башчысынын буйругунун негизинде 3-майдан тарта райондун аймагына өзгөчө кырдаал режими убактылуу киргизилди.
Башкы беттеги сүрөт иллюстрациялык.
