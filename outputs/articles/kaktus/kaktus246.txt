Милициянын кайгуул кызматкерлери курал менен коркутууга шектелген жаранды кармады. Эки айдоочу жол талаша кетип, бири белгисиз үлгүдөгү тапанча менен экинчисин коркуткан. Бул тууралуу кайгуул кызматы билдирди. 
2020-жылдын 28-декабрда милициянын кайгуул кызматкерлери бөлүнгөн аймакта кайгуул кылып жатып, болжол менен саат 12:00 чамасында Ч. Айтматов көчөсүндө жолдун ортосунда эки жаран урушуп жаткандыгын көрүшкөн.
Окуя болгон жерге дароо Бишкек ШИИББси боюнча милициянын кайгуул кызматкерлери келип, окуянын чоо-жайын тактаганда, эки айдоочу жол талаша кетип, бири белгисиз үлгүдөгү тапанча менен экинчисин коркутуп жаткандыгы белгилүү болгон.
Кайгуул кызматкерлери, эки тараптын урушун токтотуп, курал алып жүргөн 1996-жылы туулган К.Б. аттуу жаранды кармашып, Ленин райондук ИИБнин Тергөө кызматына өткөрүшүп беришкен.
Бул факты Ленин райондук ИИБси Кылмыштардын жана жоруктардын бирдиктүү реестрине катталып, тергөө иштери жүрүүдө.
