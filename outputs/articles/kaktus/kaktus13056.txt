Министрлер кабинетинин төрагасы Акылбек Жапаров дүйнөлүк ири маркетплейстер "E-COMKG 2023" кыргыз товарлар бизнесинин эл аралык көргөзмө-форумуна катышты.
Жапаров Кыргызстанда электрондук коммерцияны өнүктүрүү бизнести өнүктүрүү, жаңы жумуш орундарын түзүү жана өлкөнүн социалдык өнүгүүсү үчүн зор потенциалга ээ экенин белгиледи.
"Кыргызстан аркылуу өткөн, Чыгыш менен Батышты байланыштырган Улуу Жибек жолу соода жолу гана болбостон, ар түрдүү элдердин маданиятын, билимин, идеяларын алмашуунун каражаты болгон. Санариптик революциянын доорунда биз электрондук коммерция аркылуу улуу Жибек Жолунун кайра жаралышына күбө болуп жатабыз. Маркетплейстер – жаңы санарип кербендери!", - деди Акылбек Жапаров.
Ал ошондой эле Wildberries жана Ozon сыяктуу маркетплейстердин келиши республиканын кийим тигүүчү өнөр жайынын өнүгүшүнө олуттуу таасир тийгизгендигин белгиледи.
"2023-жылдын 4 айында эле Wildberries платформасы аркылуу экспорт 1,2 млрд рублду түздү, ал эми 2022-жылы бүтүндөй 509 млн рублду түзгөн болчу, кеминде 4 эсеге өстү жана ал 4 айда. Жалпысынан Кыргызстанда 2021-жылы электрондук коммерция рыногунун кирешеси 490 млн долларды түздү", - деп билдирди Акылбек Жапаров.
