"Манас" аэропортунда казакстандык активисттер Диана Баймагамбетова, Дидар Каиров жана Асхат Жексебаев кармалды. Бул тууралуу коңшу өлкөнүн активисти Жанна Бота өзүнүн YouTube-каналында билдирди.
Анын айтуусуна караганда, активисттерди Кыргызстандын УКМКсы кармаган.
Кармалгандар убактылуу кармоочу жайга киргизилген. 
"Элдер репрессиялык режимден качкысы келген. Алар пробациялык көзөмөлдө болушкан. Саясий мотивдер боюнча күнөө тагылып жаткан", - деди Жанна Бота.
Kaktus.media редакциясы КР УКМКдан окуяга байланыштуу комментарий ала алган жок.
