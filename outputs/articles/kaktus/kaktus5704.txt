Алтынбек Сулайманов президенттин Ысык-Көл облусу боюнча ыйгарым укуктуу өкүлү болуп дайындалды. Бул тууралуу президенттик аппараттын басма сөз кызматы билдирди.
Тиешелүү жарлыкка президент Садыр Жапаров кол койгон.
Бүгүн, 24-февралда мамлекет башчы президенттин облуска жаңы дайындалган ыйгарым укуктуу өкүлүн кабыл алып, анын алдына облустун туристтик мүмкүнчүлүктөрүн эске алуу менен социалдык-экономикалык жактан мындан ары өнүктүрүү боюнча бир катар конкреттүү милдеттерди койду.
Буга чейин Мирбек Кожоев президенттин Ысык-Көл облусундагы ыйгарым укуктуу өкүлү болуп иштеген. Ал башка кызматка өткөндүгүнө байланыштуу ээлеген кызматынан бошотулду.
Эске салсак, Алтынбек Сулайманов "Альянс" партиясынан Жогорку Кеңештин депутаты болгон.
