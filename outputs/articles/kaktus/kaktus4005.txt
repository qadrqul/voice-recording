Ошто СБНОН кызматкерлери унаадан эки килограммдан ашык Афган гашишин табышты. Айдоочу жана эки жүргүнчү кармалганын ИИМдин басма сөз кызматы билдирди.
Ыкчам кызматкерлер Ош облусундагы Ош-Алай унаа жолунун 5-чакырымында Daewoo Matiz унаасын токтотушкан. Анын жүк салгычында баңгизат салынган полиэтилен баштыгы табылган. Айдоочу менен эки жүргүнчүдө да болгон. Кармалган афган гашишинин жалпы салмагы 2 кгдан ашат.
Жарандар камакка алынды. Алардын экөө мурда соттолгон болуп чыккан. Азыр алар Ош шаарындагы No5 СИЗОдо. Учурда тергөө иштери уланууда.
