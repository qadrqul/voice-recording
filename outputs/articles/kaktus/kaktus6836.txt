Казакстан Республикасынын Президенти Касым-Жомарт Токаев Кыргыз Республикасына расмий сапар менен келди. Бул тууралуу өкмөттүн маалымат бөлүмү билдирди.
Жогорку даражалуу мейманды "Манас" эл аралык аэропортунан Кыргыз Республикасынын Министрлер Кабинетинин Төрагасы Акылбек Жапаров тосуп алды. 
Расмий сапардын алкагында эки өлкөнүн президенттеринин сүйлөшүүлөрү жүрүп, бир катар эки тараптуу документтерге кол коюлушу күтүлүүдө. 
Евразиялык экономикалык биримдиктин пленардык жыйынына өлкө лидерлери видеоконференция аркылуу да катышат.
