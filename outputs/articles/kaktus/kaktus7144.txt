meerim_kn лакап атындагы ТикТок баракчасындагы кыз өзүнүн люкс жашоосу жана белгилүү тааныштары тууралуу бир катар видеолорду жарыялаган. Видеодо ал кымбат баалуу унаа айдап баратканын да көрсөткөн.
Ошондой эле ал жүзү стикер менен жабылган адамдын сүрөтүн чыгарып, аны атам деп атаган. Социалдык тармактын колдонуучулары аны вице-спикер Нурбек Сыдыгалиев дешкен.
Kaktus.media редакциясы депутаттын жубайы Айсулууга кайрылган. Ал Мээрим аттуу кызы жок экенин айткан.
"Төрт балабыз бар, экөө кыз. Улуусу буга чейин турмушка чыккан, ал 24 жашта, ал эми кичүүсү 17де. Аты-жөнү Айлин жана Жамиля", - деди аял.
Далил катары кызынын сүрөтүн жөнөткөн.
