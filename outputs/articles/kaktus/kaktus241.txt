Чүй облусунун ЖКККББсинин үч инспектору тергөөчүлөр менен кызматташууга макул болгондуктан үй камагына чыгарылган. Ал эми Чүй ЖКККББсинин жетекчиси Шаирбек Бопонов Биринчи май райондук соттун чечими менен 2021-жылдын 24-февралына чейин УКМКнын СИЗОсунда калтырылды. 
Эске салсак, УКМКнын Антикоррупциялык кызматы Чүй облусунун ЖКККББ инспекорлору "Актилек - Автодорожный" өтмөк пунктунан системдүү түрдө пара алып жаткан фактысын каттаган. 24-декабрда ИИМ менен жүргүзүлгөн тергөө-оперативдик иш чаралардын натыйжасында үч инспектор М. Т. М., Ш. Р. М. жана А. С. А. кармалды. 
25-декабрда коррупциялык схемага Чүй облусунун ЖКККББсинин жетекчиси, милициянын полковниги Шаирбек Бопонов да тийиштүү деп шектелип, камакка алынган.
