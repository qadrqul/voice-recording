Эми Баткен облусунун өндүрүүчүлөрү Россияга күрүч экспорттой башташат. 
Дыйкандардын түшүмү мурда Тажикстанга экспорттолуп келген. Акыркы жылдары чек арадагы абал курчуп, соода токтоп калган. 
 "Күрүчкө суроо-талап жакшы. Биздин күрүчтү негизинен Өзбекстандан, Бишкектен сатып алышат. Тажик ишкерлери күрүчтүн эки түрүн сатып алышчу. Бирок чек арадагы жаңжалдан кийин соода токтоп калган", - дейт "Ак девзире" кооперативинин төрагасы Мухтар Исаков.
Өндүрүүчүлөр жакында Екатеринбургда күрүч жеткирүү боюнча келишим түзүлгөнүн айтышты. Алар ЕАЭБдин талаптарына ылайык экспортко бардык керектүү документтерди алышкан.
