2022-жылы 24-майдан 28-майга чейин өткөрүлгөн жалпы республикалык тестирлөөгө (ЖРТ) катыша албай калгандар үчүн кечиктирилген тест өткөрүлөт. Бул тууралуу КР ББИМ жана ББОУБ кабарлады. 
Тест 24-25-июнь күндөрү Бишкек жана Ош шаарларында өтөт. Кайрадан каттоо 15-23-июнь күндөрү бул даректер боюнча жүргүзүлөт:
• Бишкек шаарында - №24 мектеп-гимназиясында: Тыныстанов көч., 110;
• Ош шаардык билим берүү бөлүмүндө (Ош шаары, Ленин көчөсү).
Эскертүү! 2022-жылы Жалпы республикалык тесттен четтетилген абитуриенттердин каттоодон өтүүгө укугу жок.
