Тажик тарап Баткендеги Ак-Суу дарыясындагы 36 метрлик көпүрөнү жардырышты. Бул тууралуу Транспорт жана коммуникация министрлигинен билдиришти. 
Маалыматка ылайык көпүрөнү 16-сентябрда жардырышкан. Ал Көк-Таш - Ак-Сай - Тамдык жолунун жетинчи чакырымында болгон.
Көпүрөдөн өткөрүлүшү керек болгон жүктөгүч техника, жеңил автоунаа жана эки бульдозер чек арага жакын жерде калган. Министрлик аларды азыр алып кетүүгө мүмкүн эмес экендигин кабарлады.
