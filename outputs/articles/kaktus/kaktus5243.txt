Бишкектеги соода борбордон эл эвакуацияланууда. Бул тууралуу Kaktus.media сайтына окурман билдирди.
"Соода борборуна бомба коюлган деген имиш айтылды", - деп кошумчалады окурман.
Ленин райондук ички иштер бөлүмүнөн Kaktus.media сайтына билдиришкендей, саат 15:31 чамасында Asia Mall соода борборунун имаратына бомба коюлганы тууралуу анонимдүү билдирүү түшкөн.
Азыр имараттын аймагы милиция кызматкерлери тарабынан курчоого алынып, УКМКнын кызматкерлери да келишти. Тиешелүү издөө жана тактоо иш-чаралары жүрүп жатат.
"Кылмыш болгон жерге ыкчам-тергөө тобу, Ленин райондук ички иштер башкармалыгынын жана Бишкек ШИИБдин жетекчилиги жөнөп кетишти", - деп билдирди басма сөз кызматы.
