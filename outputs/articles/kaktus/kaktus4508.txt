Кыргызстандын президенти Садыр Жапаров жана анын жубайы Айгүл Жапарова шайлоо участогуна келип кетишти. Эске салсак, бүгүн өлкө башчысы иш сапары менен Түркмөнстанга кетет. Анын алкагында Экономикалык кызматташуу уюмунун (ЭКУ) 15-саммитине катышат. 
Бүгүн, 28-ноябрда парламенттик шайлоо өтүп жатат. Шайлоочулар эки бюллетендин негизинде добуш беришет. Биринчи бюллетень - бир мандаттуу округ боюнча. Эске салсак, өлкө 36 округга бөлүнгөн. Ар бир округдан бирден эле талапкер өтөт. Экинчи бюллетень - партия тизмеси боюнча. Добуш берген жаран партияны, андан тышкары партиядагы конкреттүү бир талапкерге добушун берет. 
Шайлоо участоктору эртең мененки саат 08:00до ачылып, кечки 20:00до жабылат. 
Андан тышкары, чет өлкөлөрдө 45 шайлоо участогу уюштурулган. 
