Бишкектеги ооруканалардын биринде мектеп окуучусу менингиттен каза болду. Бул тууралуу Kaktus.media редакциясына күч түзүмдөрүнүн кызматкерлери билдирди.
Алардын айтымында, кечээ, 3-мартта, тез жардам балдар ооруканасына (шаардык 3-балдар) 16 жаштагы мектеп окуучусу дене табынын көтөрүлүшү жана баш оору менен кайрылган. Кийинчерээк балага исиркектер чыгып, кусуп баштап, инфекциялык ооруканага которулган. Бирок, түнү бала каза болуп калган.
Белгилей кетсек, бул акыркы эки жумада менингит оорусунан каза тапкан экинчи бала.
Башкы беттеги сүрөт иллюстрациялык
