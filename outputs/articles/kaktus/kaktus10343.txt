Катуу жер титирөөдөн кийин түрк элине жардамга жөнөтүлгөн кыргыз боз үйлөрү тигилип бүттү. 2 күн ичинде жалпы 140 боз үй тигилген, учурда калган боз үйлөрдү тигүү процесси жүрүүдө. 
Боз үй тиккен ыктыярчылардын айтымында, бүгүн, 15-февралдан баштап тигилген боз үйлөргө турак жайынан ажырагандар жайгаштырылат.
Боз үйлөр футбол талаасына тизиле тигилип, Кыргызстандын желектери илинген.
Белгилесек, Садыр Жапаровдун тапшырмасы менен жалпы 160 боз үй даярдалып, атайын борт менен Түркияга жөнөтүлгөн.
