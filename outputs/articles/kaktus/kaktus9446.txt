Садыр Жапаров Өзбекстан менен Кемпир-Абад суу сактагычын биргелешип башкаруу боюнча келишимди ратификациялоо боюнча мыйзамга кол койду. Маалыматты президенттик администрациядан кабарлашат.
Мыйзам Жогорку Кеңеш тарабынан 17-ноябрда кабыл алынган. 
Мыйзам 2022-жылдын 3-ноябрында Бишкек шаарында кол коюлган кыргыз-өзбек мамлекеттик чек арасынын айрым участоктору жөнүндө келишимди ратификациялоону сунуштайт. 
Макулдашуу Кыргызстан менен Өзбекстандын ортосундагы кыргыз-өзбек мамлекеттик чек аранын айрым тилкелери боюнча келишимге ылайык даярдалган.
Келишимдин максаты – биргелешкен комиссия тарабынан суу сактагычтагы суу ресурстарын башкаруу.
