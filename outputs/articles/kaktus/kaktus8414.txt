Бишкекте никеге туруу максатында кыз ала качкан жаран кармалды. Маалыматты Биринчи Май РИИБдин маалымат кызматынан кабарлашты. 
Милицияга 7-сентябрда 20 жаштагы Ж.Н. арыз менен кайрылган. Ал А. аттуу таанышы июнь айында аны коркутуу жолу менен никелешүүгө мажбурлаганын айткан.
Бул факты 174-берене (никеге турууга мажбурлоо) менен каттоого алынып, кылмыш иши козголгон.
Тергөө иштеринин жүрүшүндө шектүү катары 26 жаштагы С.А. кармалып, убатылуу кармоочу жайга киргизилди. Учурда тергөө амалдары улантылып жатканы белгилүү болду.
