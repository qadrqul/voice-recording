16 жаштагы Даниил Дриго Чоң Чүй каналына чөгүп кеткен эки баланы суудан алып чыккан. Өспүрүм машыгуудан кайтып келе жаткан учурда каршысындагы суунун жээгинен жардам сурап кайрылган үндөрдү уккан. Болгон окуя тууралуу анын машыктыруучусу Оксана Бабак Kaktus.media сайтына айтып берди.
"Биз машыгуудан келе жатканбыз. Карама-каршы жээктен бир киши бизге кыйкырып, бир нерсени көрсөтүп баштады. Биз артка бурулуп, бир бала сууга түшүп калганын көрдүк, экинчиси ага жардам бергиси келип, сууга чөгүп кеткен окшойт. Даниил сууга секирип кирип, бирок ал жер тайгак болгондуктан балдарды алып чыгууга мүмкүн болгон жок. Автобус айдап бара жаткан бир кишини токтотуп, жардам сурадым. Жигит да сууга секирип кирип, балдарды куткарышты", - деди Даниилдин машыктыруучусу.
Аларды суудан аман алып чыктык, балдар аябай коркуп калышыптыр. Бири мени кучактап: "Өлүп кала жаздадым" деп үйгө жеткирүүнү суранды. Аларга бир нече кийимдерди берип, өздөрүнө келгенче чогуу отуруп, үйлөрүнө узаттык.
Даниил №52 мектепте окуйт. Ал кайыкта сүзүү менен алектенет жана спорт чебери.
"Бул балдардын ата-энесин айрымдар күнөөлөп жатышат, бирок алар күнөөлүү эмес, эч ким күнөөлүү эмес. 10-11 жаштагы балдарды ата-энелер колунан жетелеп жүрбөйт да. Ал эми бул окуя кубанычтуу кокустук болду. Бул шаардын борбору эмес, ал жакта машина айдап, жөө жүргөндөр аз. Баары жакшы аяктаганына Кудайга шүгүр", - деп кошумчалады ал.
Автобустун айдоочусуна рахмат айтканга үлгүрбөй калдык. Ал балдарды кийинтип, сооротуп жатканыбызда кетип калган. Ага чоң рахмат! Өзүн окуп, таанып калса, биз ага ыраазычылыгыбызды билдирип коёлу дедик эле.
Kaktus сайтынын редакциясы ата-энелерди өзгөчө жай мезгилинде балдар сууга жакын ойногондо этият болууга чакырат. Ошондой эле кырсыктарды болтурбоо үчүн алар менен профилактикалык сүйлөшүү жүргүзүүнү суранат.
