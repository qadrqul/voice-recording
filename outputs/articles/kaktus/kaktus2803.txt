Үстүбүздөгү жылдын алты айында "Манас" эл аралык аэропорту "ААКнын каржылык көрсөткүчү компаниянын бүткүл тарыхындагы эң ийгиликтүү көрсөткүчтөрдөн ашып түштү, деп билдирди компаниянын басма сөз кызматы.
2019-жылы алты айдын кирешеси 2 миллиард 384 миллион 630 миң сомду, 2020-жылы 1 миллиард 720 миллион 332 миң сомду түзсө, быйыл 3 миллиард 191 миллион 666 миң сомду түзгөн.
Кирешелердин жалпы суммасы 3 миллиард 191 миллион 666 миң сомду түздү, анын ичинде авиация ишинен түшкөн кирешелер 2 миллиард 881 миллион 295 миң сомду түздү. 2019-жылга салыштырмалуу жалпы кирешелер 34% га көбөйгөн.
"Биз каттамдардын санын көбөйтүп гана тим болбостон, буга чейин Кыргызстанга такыр учпаган жаңы авиакомпанияларды тарттык. Көпчүлүк жаңы аба каттамдары биз менен аба байланышы болбогон өлкөлөргө жана шаарларга ачылды", - деди "Манас" эл аралык аэропортунун башкы директору Бакыт Шаршеев.
Бүгүнкү күндө Россиянын багыты боюнча дээрлик миллиондук шаарларга: Москва, Санкт-Петербург, Новосибирск, Пермь, Калуга, Оренбург, Самара, Казань, Нижний Новгород, Кемерово, Минеральные Воды, Тюмень жана башка шаарларга каттамдар жүрөт. Түркстанга (Казакстан) жаңы багыттар ачылды, Шарджга (БАЭ), Кувейт, Мешхедге (Иран) каттамдар калыбына келтирилди.
"Түндүк Шамал", "Россия" сыяктуу авиакомпаниялар Кыргызстандын рыногуна кирип, Россиядагы миллиондон ашуун калкы бар шаарларга, ошондой эле казакстандык арзан баадагы "Fly Arystan" авиакомпаниясын түз тейледи.
Мындан тышкары, компания республиканын ичиндеги аба каттамдарынын санын көбөйттү. Мисалы, биз Баткен жана Исфана аэропортторуна учкан каттамдардын санын жумасына үчкө жеткирип, Кыргызстандын борборуна жана өлкөнүн алыскы аймактарына бир саатта жетүүгө мүмкүнчүлүк түздүк.
