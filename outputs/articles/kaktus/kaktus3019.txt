Ысык-Көл облусунун Тоң районунда үрөй учурган жол кырсык катталды. 5 адам каза болуп, 14 киши жаракат алышты. Бул маалыматты Kaktus.media редакциясына ИИМдин ЖККББси тастыктады. 
Белгилүү болгондой, бүгүн, 17-августта, "Бишкек - Нарын - Торугарт" жолунда, Тоң районуна жакын жерде "Хово" маркасындагы жүк ташуучу машиненин тормозу иштебей, каршылаш жолдо келаткан "Мерседес-Бенц Спринтер" үлгүсүндөгү микроавтобусту сүзгөн. 
Микроавтобус 18 жүргүнчүсү менен Нарын облусунун Ак-Талаа районуна жол тартып бараткан болчу. 
Алдын ала берилген маалымат боюнча беш адам каза тапты. Калган 14 киши түрдүү жаракаттары менен госпитализацияланган.
Кырсык катталган жерде ЖКККББнин кызматкерлери иш алып барууда.
