Бишкек шаарындагы Батыш автобекетинде өрт чыкты. ӨКМнын маалымат кызматынан кабарлашкандай, өрт 19-январга караган түнү чыккан.
Өрттү өчүрүүгө 4 унаа, 1 штаб жана ИИМден 1 экипаж, "Тез жардам" кызматынан 1 бригада, РЭТтен 1 бригада, Экологиялык жана техникалык коопсуздук боюнча мамлекеттик инспекциясынан 1 кызматкер тартылды.
Тилсиз жоо саат 05:56да чектөөгө алынып, саат 08:54тө толук өчүрүлдү. Жабыркагандар болгон жок. Учурда өрттүн келип чыгуу себептери жана материалдык чыгымдары такталууда.
