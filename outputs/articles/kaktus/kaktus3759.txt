Кыргызстанда коронавирустун нигериялык түрү пайда болду. Бул тууралуу бүгүн, 4-октябрда Биринчи радионун эфиринде Саламаттыкты сактоо жана социалдык өнүктүрүү министри Алымкадыр Бейшеналиев билдирди.
"Коронавирустун нигериялык түрү жаңы эле пайда болду. ДССУ бардык мутацияланган формалардын симптомдору бирдей экенин билдирди. Кытайдан келген вирустун жана жазында бизде болгон штаммдардын симптомдору менен бирдей. Бирок! Бул штамм да өтө агрессивдүү жана тез жугуштуу. Андан сырткары тез эле татаалдашып кетет. Ошондуктан, биз мутацияланган формасынан коркуп жатабыз. Дарыгерлер буга даярданышууда", - деди ал.
Саламаттыкты сактоо министрлигинин башчысынын айтымында, бешинчи протокол коронавирустук инфекциянын бардык симптомдорун дарылоону камтыйт, дары-дармектер бар. Ал эми дарыгерлер төртүнчү толкунга даяр.
"Төртүнчү толкун ноябрдын аягында - декабрдын башында болушу мүмкүн. Күз-кыш мезгилинде суук болуп, иммунитет автоматтык түрдө алсырайт. Коронавирус Кыргызстанда дагы эле боло берет", - деди Бейшеналиев.
МаалымкатНигериянын COVID-19 штаммы биринчи жолу 2020-жылдын декабрынын аягында аныкталган. Бул Eta деген аталышка ээ. Азыр Дүйнөлүк саламаттыкты сактоо уюму коронавирустун бул вариантын мониторингди талап кылганын билдирди. Геномдук мутация вирустун мүнөздөмөлөрүнүн өзгөрүшүнө алып келиши мүмкүн деген кооптонуулар бар."Эта штаммынын" клиникалык өзгөчөлүктөрү "Альфа штамм" - британиялыктардын жана "Бета" - Түштүк Африканын клиникалык өзгөчөлүктөрүн бириктирет. Бул жөтөл, дене табынын көтөрүлүшү, даам жана жытты сезбей калуу жана оорунун өтө катуу жүрүшү менен мүнөздөлөт.
Нигериянын COVID-19 штаммы биринчи жолу 2020-жылдын декабрынын аягында аныкталган. Бул Eta деген аталышка ээ. Азыр Дүйнөлүк саламаттыкты сактоо уюму коронавирустун бул вариантын мониторингди талап кылганын билдирди. Геномдук мутация вирустун мүнөздөмөлөрүнүн өзгөрүшүнө алып келиши мүмкүн деген кооптонуулар бар.
"Эта штаммынын" клиникалык өзгөчөлүктөрү "Альфа штамм" - британиялыктардын жана "Бета" - Түштүк Африканын клиникалык өзгөчөлүктөрүн бириктирет. Бул жөтөл, дене табынын көтөрүлүшү, даам жана жытты сезбей калуу жана оорунун өтө катуу жүрүшү менен мүнөздөлөт.
