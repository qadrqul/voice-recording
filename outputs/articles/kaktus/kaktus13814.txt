Кыргызстандын Улуттук курама командасынын жарым коргоочусу Гүлжигит Алыкулов "Неман" футбол клубу менен бир жарым жылга келишим түздү. Бул туурасында бүгүн, 4-августта Кыргызстандын футбол союзунан билдиришти. 
Белгилей кетсек, "Неман" Беларустун Жогорку Лигасында ойногон гродненсктик клуб. 2023-жылкы сезондо "Неман" Беларусь чемпионатында 2-орунду ээлейт. 
Гүлжигит Алыкулов буга чейин 2019-жылдын сезонунда "Неман" үчүн ойногон. Аталган клубда Алимардон Шукуров дагы ойнойт. 
2020-2023-жылдары Алыкулов "Кайраттын" курамында ойногон.
Гүлжигит Кыргызстандын Улуттук курамасында 2019-жылдын 11-июнунда Палестина менен болгон беттеште дебют жасаган.
