Аялын өлтүрүүгө шектелип, Талас ОИИБнин ИИБнын кызматкери убактылуу кармоочу жайга камалды. Бул тууралуу Kaktus.media редакциясына Талас облусунун ички иштер башкармалыгынан билдиришти.
Маалым болгондой, кечээ, 29-декабрда саат 10:40 чамасында Талас шаарындагы үйлөрдүн биринен 1992-жылы туулган аялдын жансыз денеси табылган. Денеде уур-токмоктун издери калган.
Аталган факты КРнын Кылмыш-жаза кодексинин "Адам өлтүрүү" беренеси менен катталган. Кылмышка шектелип 1988-жылы туулган Ж.А., атту Талас ОИИБнин жол кайгуул кызматкери кармалып, убактылуу кармоочу жайга киргизилген.
Учурда текшерүү жүрүп жатат, иштин бардык жагдайлары такталууда, бардык керектүү экспертизалар дайындалды.
