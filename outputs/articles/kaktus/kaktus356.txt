Бүгүн, Бишкекте, Ала-Тоо аянтында Садыр Жапаровдун шайлоодон жеңип чыгышына арналган концерт жүрүп жатат. 
Аянтка алдын ала аппаратура жана сахна орнотулган. Кайгуул кызматынын башкармалыгы саат 13:00дөн баштап өзгөчө буйрук берилгенге чейин, Чүй проспектисин Эркиндик бульварынан Панфилов көчөсүнө чейин тоскон. 
"Ошондуктан, айдоочулардан бул иш чараны түшүнүу менен кабыл алуусун суранабыз", - деп Кайгуул кызматынын башкармалыгы белгиледи. 
Аянтка болжол менен 500гө чукул адам чогулду. Бирок концерт белгиленген убакыттан бир саатка кеч башталды.
