Кыргызстан өзүн азык-түлүктүн үч эле түрү менен толук камсыздай алат экен. Бул тууралуу бүгүн, 28-апрелде, Жогорку кеңеште өткөн жыйында айыл-чарба маселелери боюнча премьер-министрдин кеңешчиси Азамат Мукашев билдирди. 
Анын айтымында, сүт азыктары, мөмө жана жер жемиштер, анан картошка - калктын ички керектөөсүн толук камсыздайт. 
Эттин керектөөсүн 50%га, жумуртканы - 48%га, суу майды - 27%га өзүбүздү-өзүбүз камсыздайбыз, деп Мукашев кошумчалады. 
Депутат Аалы Карашев бүтүндөй мамлекет өзүн үч эле азык менен камсыздай алат дегенине нааразы болду. Ошого карабастан республика өзүбүзгө жетишсиз болгон товарды чет өлкөгө экспорттойт.
