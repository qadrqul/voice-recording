Соцфонд иштелип жаткан жаңы пенсиялдык реформаны сунуштады. Анда аялдардын пенсиялык курагы 58 жаштан 60 жашка чейин көтөрүлүп, иштеп жүргөн пенсионерлерге пенсия төлөөнү жоюп салуу сунушталууда. 
Бул өзгөртүүлөр коомчулуктун нааразычылыгын жаратты. 
Биз пенсиялар жана пенсионерлер тууралуу маалымат чогултуп, Кыргызстандагы жакырчылык дагы жайылат экен деген бүтүмгө келдик. 
Баалар кескин кымбттагандыктан 2021-жылдын соңунан 2022-жылдын апрелине чейин пенсионерлер үчүн жашоо минимуму 5,6 миң сомдон 6,1 миң сомго чейин кымбаттады. Бул орточо пенсияга барабар
Нормалдуу пенсиялык системада бир пенсионерге үч иштеген киши каражат чегерет (мындайча айтканда багат). Кыргызстанда бул көрсөткүч 1:0,8ге тете. 
2021-жылы пенсияларга 50 млрд сом сарпталган. Себеби, иштеген адамдардын соцфондго төккөн каражаты жетишсиз. Ошондуктан, мамлекет республикалык бюджеттен акча бөлүп берүүгө аргасыз. 
Ишке жарамдуу калктын басымдүү бөлүгү көмүскөдө иштейт. Өкмөт экономиканы көмүскөдөн чыгаргандын ордуна пенсионерлердин санын кыскартууну чечип жатат. Себеби көмүскөдө иштегендерди ачыкка чыгара албай койду. Бийлик жасап жаткан пенсиялык реформа бул маселени чечүүнүн оңой жолу. 
Мындай чаралар жакынкы жылдары бюджетке болгон басымды азайтышы мүмкүн. Бирок экономиканы көмүскөдөн чыгармайын пенсиялык системанын маселеси чечилбейт. 
Соцфонддун басма сөз кызматы билдиргендей, 2021-жылдын 1-январына карата 98 587 иштеп жүргөн пенсионер катталган. Божомолдоолор боюнча, 2030-жылы алардын саны 1 миллионго жетет. 
Пенсиялык реформа жүргүзүлгөнгө чейин деле кары-картаңдарды бардар турмушта жашай тургандардын катарына кошуу мүмкүн эмес болчу. Бийликтин азыркы аракеттери жакырчылыктын деңгээлин ого бетер төмөн түшүрөт.
