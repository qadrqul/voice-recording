Бүгүн, 18-апрелде Биринчи Май райондук соту журналист Семетей Талас уулуна карата өкүм чыгарды.
Ал "Экстремисттик материалдарды даярдоо жана таратуу" боюнча бир жылга кесилип, бирок шарттуу түрдө пробацияланды.
Эске салсак, эркин журналист Семетей Талас уулу 2022-жылы 1-ноябрда ИИМдин Тергөө башкармалыгынын кызматкерлери тарабынан кармалган. Ал экстремисттик материалдарды даярдаган жана тараткан деп айыпталып, "экстремисттик материалдарды таратуу" беренеси боюнча козголгон кылмыш ишинин алкагында УКМКга сурак берген.
41 жаштагы журналист негизинен уюшкан кылмыштуулук жана коррупция тууралуу жазат.
