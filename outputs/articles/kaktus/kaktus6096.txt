Президент Садыр Жапаров Фейсбук баракчасында Балыкчы-Кочкор-Кара-Кече темир жолунун курулушу башталганын билдирди.
Анын айтымында, курулуш бир-эки жылда бүтөт. Балыкчы, Кочкор жана Кара-Кече темир жол аркылуу байланышат.
"Кудай буюрса, өз күчүбүз менен Балыкчы-Кочкор-Кара-Кече темир жолун кура баштадык. 1-2 жылда Кочкорго жетип, андан ары Кара-Кечеге кирип барабыз. 30 жыл ичинде республикабызда бир метр темир жол курмак түгүл, тескерисинче 42 километр жолубузду жоготуптурбуз. Албетте өкүнүчтүү. Эми кайра узарта баштадык. Келечекте Кара-Кечеден ары Макмалга жана Жалал-Абадка жеткирип, бириктиребиз. Ошентип, түндүк-түштүк темир жолун ачабыз",- деп жазган ал. 
