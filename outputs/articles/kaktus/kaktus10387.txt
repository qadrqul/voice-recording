Жогорку Кеңештин экс-депутаты Рыскелди Момбеков Садыр Жапаровдун мурунку президенттер менен жолугушуусу Дубайда болгонун өзүнүн Facebook баракчасына билдирди.
Ал жолугушуунун чоо-жайы жакын арада белгилүү болорун айтты.
"Жакында экс-президенттердин Дубайдагы жолугушуусу тууралуу, ким кимге каршы чыкканын билесиңер", - деп жазган экс-депутат.
Буга чейин Садыр Жапаров Кыргызстан эгемендүүлүк алгандан берки бардык президенттер менен жолугушуу өткөргөнүн билдирди. Ага Аскар Акаев, Курманбек Бакиев, Роза Отунбаева, Алмазбек Атамбаев жана Сооронбай Жээнбеков катышты. Президенттин басма сөз кызматы билдиргендей, жолугушуу бейтарап аймакта өттү.
