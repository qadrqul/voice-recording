УКМК Бишкек мэриясынын жер ресурстары башкармалыгынын кызматкерин кармады. Бул тууралуу УКМКнын пресс-борборунун пресс-релизинде маалымдалды.
Билдирүүдө айтылгандай, "мэриянын түзүмдүк бөлүмүнүн кызматкери 6000 доллар өлчөмүндө пара алып жаткан жеринен кармалды".
"Жер башкармалыгынын кызматкери кафенин ээсинен Түгөлбай-Ата көчөсүн (мурунку Линейная көчөсү) реконструкциялоо долбооруна өзгөртүү киргизүү үчүн 9000 доллар өлчөмүндө пара алгандыгы аныкталды. Долбоорго киргизилген өзгөртүүлөр Кытай грантынын эсебинен оңдолуп жаткан жолдун боюнда жайгашкан кафени сактоо үчүн болмок.
23-июлда М.А.нын пара алгандыгы боюнча жетиштүү далилдердин бар экендигине байланыштуу, ал кармалып, КР УКМКнын убактылуу кармоочу жайына киргизилген ", - деп айтылат билдирүүдө.
Kaktus.media анын чоо-жайын билип алды. Укук коргоо кызматкерлери кармалган М.А., жер ресурстары башкармалыгынын эсепчиси, ал 26 жашта экендигин билдирген.
УКМК кылмыш жасоого тиешеси бар адамдардын бардыгын аныктайт.
